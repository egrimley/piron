<!DOCTYPE html PUBLIC "-//W3C//DTD XHTML 1.0 Strict//EN"
 "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="eo" xml:lang="eo">
<head>
<meta http-equiv="Content-Type" content="text/html; charset=UTF-8"/>
<title>Gerda malaperis! (2006)</title>
<style type="text/css">
h1 { text-align: center; }
h2 { text-align: center; }
dt { font-weight: bold; }
.dekstre { text-align: right; margin: 1em; }
.kursive { font-style: italic; }
.skatolo { text-align: center; }
.steletoj { margin: 1ex; text-align: center; text-indent: 0; }
.tit { text-align: center; }
</style>
</head>
<body>

<h1>Gerda malaperis!</h1>

<div class="tit">
<p>Claude Piron</p>
</div>

<!-- paĝo 1 -->

<h2>ANTAŬPAROLO</h2>

<p>Esploroj pri la psiko-pedagogio de lingvoj montris, ke por
igi la instruon kiel eble plej efika, necesas respekti serion
da principoj. Ĉi tiu libro prezentas provon apliki tiujn al la
instruado de esperanto, i.a. la jenajn:</p>

<dl>

<dt>1.</dt>
<dd><p><b>Motivi la lernanton.</b> La ĉefa faktoro en la sukceso
       de lingvo-lernado estas la <em>motivado</em>. Por tiun favori,
       la libro prezentiĝas kiel aventur-romano, en kiu jam
       en la dua ĉapitro atento-kapta okazaĵo tiklas la scivol<!--
    -->emon kaj instigas la lernanton legi plu.</p></dd>

<dt>2.</dt>
<dd><p><b>Apliki la regulon «ju pli ofta la vorto, des pli
       frue enkonduki ĝin».</b> La reguleco de esperanto
       ebligis tion fari tuj de la komenco. Internacia Kultura
       Servo en Zagreb havigis la necesajn laŭoftecajn vort<!--
    -->listojn, ricevitajn per statistika prilaborado de konver<!--
    -->sacioj surbendigitaj okaze de diversaj internaciaj
       kunvenoj.</p></dd>

<dt>3.</dt>
<dd><p><b>Ripetadi en malsamaj kuntekstoj.</b> Radiko,
       vortero aŭ lingva strukturo asimiliĝas des pli senpene,
       ju pli ofte ĝi ripetiĝas, ĉefe se oni atentas la gravecon
       ree prezenti ĝin precize en la momento kiam, ne uzate
       dum iu tempo-spaco, ĝi emus forgesiĝi. Tiu principo
       estis observata. Espereble la legantoj bonvolos pardo<!--
    -->ni la kelkfoje nenaturajn ripetojn, stile ne tre belajn,
       kiujn la teksto pro tio enhavas.</p></dd>

<!-- paĝo 2 -->

<dt>4.</dt>
<dd><p><b>Redukti plej severe, en ĉiu instru-unuo, la propor<!--
    -->cion de novaj lernendaĵoj.</b> Tiel, ĉiu nove enkondukata
       elemento estas kvazaŭ portata de la tuta kunteksto. En ĉi
       tiu libro, novaj vortoj aperas tiamaniere, ke, asimilinte la
       enhavon de la unua ĉapitro, la lernanto jam komprenas
       almenaŭ 82 procentojn de ĉapitroj 2 ĝis 8; 89 procentojn
       de ĉapitroj 9 ĝis 12; kaj 92 procentojn de la tekstoj post
       ĉapitro 12. Fakte, la lasta ĉapitro enhavas nur 3 procentojn
       da novaj radikoj.</p></dd>

</dl>

<p>Multajn eble surprizos la diversa longeco de la ĉapitroj. Ĝi
fontas el la deziro adaptiĝi al la fakto, ke la mensa kapablo
asimili novan materialon ne restas konstante samnivela. La
dividoj ene de la ĉapitroj estas simplaj indikoj por helpi la
instruanton, nedevigaj.</p>

<p>La kursgvidanto decidos mem, kiel organizi sian instruadon,
utiligante la du libretojn, kiuj akompanas ĉi tiun (vidu paĝon 61
pri <em>akompanaj libroj</em>).</p>

<p>Ĉi tiu verko ne estis planita por memlernado. Tamen montriĝis,
ke personoj kun bona kompreno pri gramatiko sukcese lernis
hejme la bazojn de esperanto uzante ĉi tiun lernolibron kaj la
akompanan <em>Vortliston</em>, se ili disponis la sporadan helpon de
esperantisto.</p>

<p>Ekzistas ankaŭ aparta eldono por blinduloj.</p>

<p>Ĉi tiu romaneto povas esti uzata ankaŭ kiel <em>la unua legolibro</em>
post iu ajn alia kurso.</p>

<p class="dekstre"><em>Claude Piron</em></p>

<div class="skatolo">
<p>Kovrila ilustraĵo de <em>Samicler</em> - Chapecó (SC) - Brazilo</p>
</div>

<!-- paĝo 3 -->

<h2>Ĉapitro 1</h2>

<h2>EN UNIVERSITATA RESTORACIO</h2>

<dl>

<dt>Tom</dt>   <dd><p>Saluton, Linda.</p></dd>

<dt>Linda</dt> <dd><p>Saluton, Tom.</p></dd>

<dt>Tom</dt>   <dd><p>Diru al mi: kiu estas tiu?</p></dd>

<dt>Linda</dt> <dd><p>Kiu?</p></dd>

<dt>Tom</dt>   <dd><p>Tiu alta, blonda, juna viro...</p></dd>

<dt>Linda</dt> <dd><p>Kiu?</p></dd>

<dt>Tom</dt>   <dd><p>Tiu, kiu sidas en la angulo.</p></dd>

<dt>Linda</dt> <dd><p>Ho, tiu!</p></dd>

<dt>Tom</dt>   <dd><p>Jes, tiu.</p></dd>

</dl>

<p class="steletoj">* * *</p>

<dl>

<dt>Linda</dt> <dd><p>Mi ne scias. Mi ne scias, kiu li estas. Nova
               studento, ver-ŝajne.</p></dd>

<dt>Tom</dt>   <dd><p>Li estas tute sola.</p></dd>

<dt>Linda</dt> <dd><p>Ne. Rigardu: bela knabino iras al li.</p></dd>

<dt>Tom</dt>   <dd><p>Ne bela. Juna, eble, sed ne bela. Nur vi
               estas bela, Linda.</p></dd>

<dt>Linda</dt> <dd><p>Tom, kara! Kio okazas al vi? Eble vi laboras
               tro multe, kaj ...</p></dd>

<dt>Tom</dt>   <dd><p>Nenio speciala okazas al mi. Kaj mi ne
               laboras tro multe. Fakte mi laboras malmul<!--
            -->te nun. La vera demando estas: kio okazas
               al <em>vi</em>, Linda? Nur vi estas vere bela.</p></dd>

</dl>

<!-- paĝo 4 -->

<p class="steletoj">* * *</p>

<dl>

<dt>Linda</dt> <dd><p>Nu, nu ...</p></dd>

<dt>Tom</dt>   <dd><p>Estas fakto. Nur vi estas bela, Linda. Mi
               estas sincera. Venu kun mi!</p></dd>

<dt>Linda</dt> <dd><p>Sed ...</p></dd>

<dt>Tom</dt>   <dd><p>Venu. Al la granda spegulo. Rigardu. Jen
               estas Linda, la plej bela virino en la mondo,
               la plej bela virino en la tuta mondo.</p></dd>

<dt>Linda</dt> <dd><p>Kaj jen estas Tom, la plej malserioza knabo
               en la tuta universitato.</p></dd>

</dl>

<!-- paĝo 5 -->

<h2>Ĉapitro 2</h2>

<h2>KIO OKAZAS?</h2>

<dl>

<dt>Linda</dt> <dd><p>Tom!</p></dd>

<dt>Tom</dt>   <dd><p>Kio okazas al vi? Vi estas pala! Bela, sed
pala.</p></dd>

<dt>Linda</dt> <dd><p>Tom! Ne rigardu!</p></dd>

<dt>Tom</dt>   <dd><p>Kio okazas?</p></dd>

<dt>Linda</dt> <dd><p>Strange! Okazas io stranga, io tre stranga.
               Tiu ulo, tiu nova studento... Ne, ne, mi
               petas vin, ne rigardu. Estu diskreta.</p></dd>

<dt>Tom</dt>   <dd><p>Diable! Diru al mi: kio estas tiu mistero?</p></dd>

<dt>Linda</dt> <dd><p>Lia mano agas strange. Rigardu, se vi volas,
               sed plej diskrete. Turnu vin iomete, eble,
               sed tute nature. Li ne vidu, ke vi rigardas al
               li.</p></dd>

</dl>

<p class="steletoj">* * *</p>

<dl>

<dt>Tom</dt>   <dd><p>Vi pravas. Io stranga okazas. Dum ŝi ne
               rigardas al li – ŝi nun rigardas al la granda
               spegulo – lia mano iom post iom, tre tre
               malrapide, proksimiĝas al ŝia taso...</p></dd>

<dt>Linda</dt> <dd><p>Estas io en lia mano...</p></dd>

<dt>Tom</dt>   <dd><p>Mi ne vidas. Li estas tro malproksima.
               Diable! Tiu alta forta knabo nun staras inter
               ili kaj mi. Mi ne plu vidas.</p></dd>

<!-- paĝo 6 -->

<dt>Linda</dt> <dd><p>Sed <em>mi</em> vidas. Mi vidas bone. Mi vidas tre
               bone. Mi vidas tute bone. Ej!</p></dd>

</dl>

<p class="steletoj">* * *</p>

<dl>

<dt>Tom</dt>   <dd><p>Kio okazas?</p></dd>

<dt>Linda</dt> <dd><p>Ŝi rigardas al li nun, kaj lia mano haltas.</p></dd>

<dt>Tom</dt>   <dd><p>Kaj kio plu? Diru al mi!</p></dd>

<dt>Linda</dt> <dd><p>Nun li parolas al ŝi. Li montras al la pordo.</p></dd>

<dt>Tom</dt>   <dd><p>Eble li volas, ke ŝi rigardu al alia direkto, ke
               ŝi ne plu rigardu al li.</p></dd>

<dt>Linda</dt> <dd><p>Prave, tute prave. Jen ŝi rigardas al la
               pordo. Li plu parolas kaj parolas. Dum ŝi ne
               rigardas al lia direkto, lia mano plu proksim<!--
            -->iĝas al la taso. Ej!</p></dd>

<dt>Tom</dt>   <dd><p>Kio? Kio okazas?</p></dd>

<dt>Linda</dt> <dd><p>Lia mano revenas, tute diskrete, kvazaŭ tute
               nature.</p></dd>

<dt>Tom</dt>   <dd><p>Ĉu estas io en lia mano?</p></dd>

<dt>Linda</dt> <dd><p>Nenio plu. Sed tute certe nun estas io en ŝia
               taso.</p></dd>

</dl>

<!-- paĝo 7 -->

<h2>Ĉapitro 3</h2>

<h2>AM-DEKLARO</h2>

<dl>

<dt>Bob</dt>   <dd><p>Diable! Kio okazas? Vi aspektis kiel spionoj.
               Ĉu mi povas sidi kun vi?</p></dd>

<dt>Linda</dt> <dd><p>Saluton, Bob.</p></dd>

<dt>Tom</dt>   <dd><p>Bonan tagon, Bob.</p></dd>

<dt>Bob</dt>   <dd><p>Bonan tagon, Linda. Bonan tagon, Tom.
               Pardonu, ke mi ne salutis vin tuj.</p></dd>

<dt>Linda</dt> <dd><p>Ne gravas. Nun vi salutis, kaj mi pardonas
vin.</p></dd>

<dt>Bob</dt>   <dd><p>Ĉu vi permesas, ke mi sidu ĉe via tablo?</p></dd>

<dt>Linda</dt> <dd><p>Kompreneble, vi sidu kun ni.</p></dd>

<dt>Bob</dt>   <dd><p>Mi tamen ne volas esti maldiskreta. Eble
               Tom parolas pri amo kaj preferas esti sola
               kun vi.</p></dd>

</dl>

<p class="steletoj">* * *</p>

<dl>

<dt>Tom</dt>   <dd><p>Mi ne parolis pri amo.</p></dd>

<dt>Linda</dt> <dd><p>Li nur diris, ke mi estas la plej bela virino en
               la tuta mondo.</p></dd>

<dt>Bob</dt>   <dd><p>Li pravas. Tio ne estas amdeklaro, tio estas
               simpla fakto.</p></dd>

<dt>Tom</dt>   <dd><p>Prave. Simpla fakto.</p></dd>

<dt>Bob</dt>   <dd><p>Nu, certe, Linda estas tre bela, sed ne tio
               gravas nun.</p></dd>

<!-- paĝo 8 -->

<dt>Linda</dt> <dd><p>Ne gravas, ĉu? Ne gravas, ke mi estas bela,
               ĉu? Jen bela deklaro!</p></dd>

<dt>Bob</dt>   <dd><p>Pardonu min. Mi volas diri, ke io estas pli
               grava.</p></dd>

<dt>Tom</dt>   <dd><p>Kio? Pri kio vi parolas? Kio estas pli grava?</p></dd>

<dt>Bob</dt>   <dd><p>Vi ne vidis min, dum mi proksimiĝis al vi,
               sed mi vin rigardis.</p></dd>

<dt>Linda</dt> <dd><p>Mi ne komprenas, pri kio vi parolas.</p></dd>

</dl>

<p class="steletoj">* * *</p>

<dl>

<dt>Bob</dt>   <dd><p>Mi parolas pri via vizaĝo.</p></dd>

<dt>Linda</dt> <dd><p>Kio pri mia vizaĝo? Ĉu ĝi ne estas bela?</p></dd>

<dt>Bob</dt>   <dd><p>Ho jes, ĝi estas bela. Ĝi estas la plej bela en
               la mondo. Sed ĝi estis mistera!</p></dd>

<dt>Linda</dt> <dd><p>Mistera? Ĉu mia vizaĝo estis mistera?</p></dd>

<dt>Bob</dt>   <dd><p>Jes. Via vizaĝo estis mistera.
               Fakte, viaj vizaĝoj estis misteraj.
               Mistera vizaĝo de spionino
               ĉe mistera vizaĝo de spiono.
               Vi aspektis strange.
               Vi aspektis mistere.
               Mi bone rigardis vin,
               dum mi proksimiĝis al vi,
               kaj estis mistera esprimo sur via vizaĝo,
               Linda,
               kaj ankaŭ sur via, Tom.
               Kiel mi jam diris,
               vi aspektis kiel spionoj.</p></dd>

</dl>

<!-- paĝo 9 -->

<h2>Ĉapitro 4</h2>

<h2>KIU ESTAS TIU GERDA?</h2>

<dl>

<dt>Bob</dt>   <dd><p>Diru al mi sincere, pri kio vi parolis?</p></dd>

<dt>Tom</dt>   <dd><p>Ni parolis pri tiu ulo.</p></dd>

<dt>Bob</dt>   <dd><p>Kiu ulo?</p></dd>

<dt>Tom</dt>   <dd><p>Tiu viro ĉe la angulo. Tiu juna viro.</p></dd>

<dt>Bob</dt>   <dd><p>Pri kiu vi parolas? Ĉu pri tiu blondulo, kiu
               sidas kun Gerda?</p></dd>

<dt>Linda</dt> <dd><p>Gerda! Vi do scias, ke ŝia nomo estas Ger<!--
            -->da! Vi do konas ŝin!</p></dd>

<dt>Bob</dt>   <dd><p>Nu, mi ne vere konas ŝin. Mi scias, kiu ŝi
               estas. Tio estas alia afero.</p></dd>

<dt>Linda</dt> <dd><p>Kiu do ŝi estas?</p></dd>

<dt>Bob</dt>   <dd><p>Sed vi ne respondis al mi. Vi ne respondis
               al mia demando. Ĉu vere pri tiu blonda
               junulo vi parolis?</p></dd>

<dt>Tom</dt>   <dd><p>Jes. Pri li.</p></dd>

<dt>Bob</dt>   <dd><p>Mi ne konas lin. Mi neniam vidis lin antaŭe.</p></dd>

</dl>

<p class="steletoj">* * *</p>

<dl>

<dt>Linda</dt> <dd><p>Sed, diru al mi, kiu estas tiu Gerda?</p></dd>

<dt>Bob</dt>   <dd><p>Ŝi venis por instrui. Temas pri io mistera,
               fakte. Kriptaĵo-scienco.</p></dd>

<dt>Linda</dt> <dd><p>Kio? Kiel vi diris? Krip-ta-ĵo-sci-en-co, ĉu?
               Kio estas tio?</p></dd>

<!-- paĝo 10 -->

<dt>Bob</dt>   <dd><p>Ĉu vere vi ne scias, kio estas kriptaĵoscien<!--
            -->co? Oni diras ankaŭ «kriptografio».</p></dd>

<dt>Linda</dt> <dd><p>Ne. Mi ne scias. Mi tute ne scias. Ĉu vi
               scias, Tom?</p></dd>

<dt>Tom</dt>   <dd><p>Ĉu tio ne estas la arto kompreni, pri kio
               temas sekreta mesaĝo?</p></dd>

<dt>Bob</dt>   <dd><p>Prave. Jen ŝia fako. Fakte, ŝia fako estas la
               malnovaj sekretaj lingvoj.</p></dd>

<dt>Tom</dt>   <dd><p>Mi ne komprenas. Kiu, en universitato,
               volas lerni pri malnovaj sekretaj lingvoj?</p></dd>

<dt>Bob</dt>   <dd><p>Ankaŭ mi ne tute komprenas. Estis ideo de
               Ronga, la profesoro pri lingvistiko. Li konsi<!--
            -->deras, ke sekretaj lingvoj estas aspekto de la
               arto komuniki, kaj ke ili do rilatas al lingvis<!--
            -->tiko.</p></dd>

<dt>Linda</dt> <dd><p>Eble jes. Eble li pravas. Kaj tamen tiu ideo
               estas iom stranga, ĉu vi ne konsentas?</p></dd>

<dt>Bob</dt>   <dd><p>Jes. Ĝi aspektis strange ankaŭ al mi, kiam
               oni parolis pri ĝi.</p></dd>

</dl>

<p class="steletoj">* * *</p>

<dl>

<dt>Linda</dt> <dd><p>Eble Ronga, la lingvistika profesoro, nur
               deziris, ke bela virino kunlaboru kun li. Ĉu
               ne estas bona ideo kunlabori kun bela
               knabino, kiam tio estas ebla?</p></dd>

<dt>Tom</dt>   <dd><p>Mi jam diris al vi, ke ŝi ne estas bela. Nur vi
               estas bela.</p></dd>

<dt>Bob</dt>   <dd><p>Mi ne konsentas. Estas fakto, ke Linda estas
               tre bela, ke ŝi estas la plej bela knabino en
               la mondo. Sed ankaŭ Gerda estas bela. Iom

<!-- paĝo 11 -->

               malpli bela, sed tamen bela. Ĉu vi konsentas?</p></dd>

<dt>Tom</dt>   <dd><p>Tute ne. Por vi, eble. Sed por mi ne. Por
               mi, nur Linda ekzistas kiel bela virino.</p></dd>

<dt>Bob</dt>   <dd><p>Ĉu vi volas diri, ke por vi Linda estas la sola
               bela virino en la tuta mondo?</p></dd>

<dt>Tom</dt>   <dd><p>Jes. Por mi, Linda estas la sola bela virino
               en la tuta mondo.</p></dd>

<dt>Bob</dt>   <dd><p>Diable! Vi verŝajne amas ŝin.</p></dd>

</dl>

<!-- paĝo 12 -->

<h2>Ĉapitro 5</h2>

<h2>IU MISTERA SUBSTANCO</h2>

<dl>

<dt>Bob</dt>   <dd><p>Nu, vi ankoraŭ ne diris al mi, kio okazis,
               dum vi spione rigardis tiun paron.</p></dd>

<dt>Linda</dt> <dd><p>Okazis io vere stranga.</p></dd>

<dt>Tom</dt>   <dd><p>Vere stranga, fakte. En la mano de tiu
               junulo estis io.</p></dd>

<dt>Bob</dt>   <dd><p>Kio?</p></dd>

<dt>Linda</dt> <dd><p>Ni ne povis vidi. Io tre eta. Malgranda
               afero. Afereto.</p></dd>

<dt>Tom</dt>   <dd><p>Kaj dum ŝi ne rigardis, lia mano alproksimi<!--
            -->ĝis al ŝia taso.</p></dd>

<dt>Linda</dt> <dd><p>Kaj kiam ŝi ekrigardis lin, lia mano ekhaltis.</p></dd>

<dt>Tom</dt>   <dd><p>Tiam li montris ion al ŝi. Evidente, li deziris
               forturni ŝian atenton.</p></dd>

<dt>Linda</dt> <dd><p>Kaj li sukcesis. Li plene sukcesis. Ŝi rigardis
               al la pordo. Kaj dum ŝi rigardis for, lia mano
               subite estis super ŝia taso, dum unu sekun<!--
            -->do, ne pli, kaj tute nature revenis. Malplena.</p></dd>

</dl>

<p class="steletoj">* * *</p>

<dl>

<dt>Bob</dt>   <dd><p>Ĉu ĝi estis plena antaŭe?</p></dd>

<dt>Tom</dt>   <dd><p>Ne plena. Kompreneble, ĝi ne estis plena.
               Sed estis io en ĝi, kaj post kiam ĝi estis dum
               sekundo super la taso de Gerda, estis plu
               nenio en ĝi.</p></dd>

<!-- paĝo 13 -->

<dt>Linda</dt> <dd><p>Certe estas iu mistera substanco.</p></dd>

<dt>Tom</dt>   <dd><p>Iu drogo.</p></dd>

<dt>Bob</dt>   <dd><p>Kiel vi povas scii, ke ne estis tute simple
               peco da sukero?</p></dd>

<dt>Linda</dt> <dd><p>Li ne agus tiel kaŝe, se estus nur sukero.</p></dd>

<dt>Tom</dt>   <dd><p>Cetere, ĉi tie ne estas peca sukero. Estas
               nur pulvora sukero, en sukerujoj.</p></dd>

<dt>Bob</dt>   <dd><p>Eble li havis suker-pecon en la poŝo kaj ...</p></dd>

<dt>Tom</dt>   <dd><p>Ĉu vi ofte promenas kun sukerpecoj en via
               poŝo?</p></dd>

<dt>Bob</dt>   <dd><p>Vi pravas. Tiu ideo estas absurda. Tamen ...</p></dd>

<dt>Linda</dt> <dd><p>Rigardu! Jen ŝi ekstaras, kaj ekiras for.</p></dd>

<dt>Bob</dt>   <dd><p>Ŝi ŝajnas tute normala. Verŝajne vi imagis
               ion draman, dum temas pri tute simpla, tute
               natura okazaĵo.</p></dd>

</dl>

<!-- paĝo 14 -->

<h2>Ĉapitro 6</h2>

<h2>GERDA FALAS EN LA KORIDORO</h2>

<dl>

<dt>Tom</dt>   <dd><p>Ĉu vi aŭdis? Kio estis tio?</p></dd>

<dt>Bob</dt>   <dd><p>Jes, mi aŭdis. Mi aŭdis ion.</p></dd>

<dt>Linda</dt> <dd><p>Ankaŭ mi aŭdis strangan bruon, kvazaŭ iu
               falus en la koridoro.</p></dd>

<dt>Bob</dt>   <dd><p>Kvazaŭ <em>ŝi</em> falus.</p></dd>

<dt>Tom</dt>   <dd><p>Mi havis la saman penson kiel vi. Ankaŭ mi
               pensis tion. Ankaŭ mi pensis: jen Gerda
               falas en la koridoro.</p></dd>

<dt>Linda</dt> <dd><p>Ĉu ni iru vidi?</p></dd>

<dt>Tom</dt>   <dd><p>Kompreneble. Ni iru tuj.</p></dd>

</dl>

<p class="steletoj">* * *</p>

<dl>

<dt>Bob</dt>   <dd><p>Mi iru kun Tom, sed vi restu ĉi tie, Linda.
               Observu tiun junulon, kun kiu Gerda paro<!--
            -->lis, kaj kiu eble metis drogon en ŝian kafon.</p></dd>

<dt>Linda</dt> <dd><p>Ĉu vi ambaŭ foriras kaj mi restu tute sola?
               Mi iom timas.</p></dd>

<dt>Bob</dt>   <dd><p>Ni ne havas la tempon diskuti. Ni devas iri
               vidi tuj. Restu trankvile ĉi tie. Vi nenion
               riskas. Venu, Tom, ni ne perdu tempon.</p></dd>

</dl>

<!-- paĝo 15 -->

<h2>Ĉapitro 7</h2>

<h2>EN LA KORIDORO</h2>

<dl>

<dt>Tom</dt>   <dd><p>Jen ŝi estas. Ni pravis. Ŝi apenaŭ havis la
               tempon alveni ĝis la angulo, jam ŝi falis.
               Videble, ŝi estas nekonscia. Ŝi perdis la
               konscion kaj falis.</p></dd>

<dt>Bob</dt>   <dd><p>Ĉu ŝi ankoraŭ vivas?</p></dd>

<dt>Tom</dt>   <dd><p>Jes. Ne timu. Ŝi perdis la konscion, sed ŝi
               ne perdis la vivon. La koro batas. Ĝi batas
               malforte, sed tamen batas. Ŝi do vivas. Eble
               ŝi apenaŭ vivas, sed ŝi vivas.</p></dd>

<dt>Bob</dt>   <dd><p>Kion ni faru?</p></dd>

<dt>Tom</dt>   <dd><p>Ŝajnas, ke ŝi dormas.</p></dd>

</dl>

<p class="steletoj">* * *</p>

<dl>

<dt>Tom</dt>   <dd><p>Ni devas informi la aŭtoritatojn. Tuj. Mi
               iros. Ili eble decidos voki doktoron, kuracis<!--
            -->ton, kaj almenaŭ tuj sendos flegistinon.
               Certe estas flegistino en ĉi tiu universitato,
               ĉu ne?</p></dd>

<dt>Bob</dt>   <dd><p>Verŝajne, sed mi ne scias certe. Mi estas ĉi
               tie apenaŭ unu semajnon.</p></dd>

<dt>Tom</dt>   <dd><p>Nu, mi tuj iros informi ilin. Restu ĉi tie kun
               ŝi. Sed ni unue metu ŝin pli bone, ke ŝi kuŝu
               komforte, kun la piedoj pli altaj ol la kapo.</p></dd>

<!-- paĝo 16 -->

<dt>Bob</dt>   <dd><p>Ĉu vere? Ĉu vere vi volas, ke ŝi kuŝu kun la
               piedoj pli altaj ol la kapo? Tio ne estas
               komforta.</p></dd>

<dt>Tom</dt>   <dd><p>Tamen, kiam iu perdis la konscion, tio estas
               la ĝusta pozicio, se mi bone memoras, kion
               oni instruis al mi.</p></dd>

</dl>

<!-- paĝo 17 -->

<h2>Ĉapitro 8</h2>

<h2>LINDA NE SCIAS, KION FARI</h2>

<p>En la universitata memserva restoracio, Linda
sidas kaj pensas. Ŝi pensas ne tre trankvile. Fakte, ŝiaj
pensoj iĝas pli kaj pli maltrankvilaj.</p>

<p>Ŝi observas la junan viron, kiu metis ion en la
kafon de Gerda.</p>

<p>Ŝi pli kaj pli maltrankviliĝas.</p>

<p>Tom kaj Bob estas for jam longe. Ili ne revenas.
Ĉu do vere okazis io al Gerda? Sed kio okazis? Ĉu io
grava?</p>

<p>Linda observas la junulon kaj pensas:</p>

<p>“Kion mi faros, se li ekstaros kaj foriros?</p>

<p>“Ĉu mi sekvos lin? Ĉu mi sekvu lin?</p>

<p>“Kion mi faru, se li iros eksteren? Ĉu mi sekvu
lin eksteren? Ĉu mi sekvu lin ekstere? Mi ne scias,
kion mi faru. Mi ne scias, kion mi faros. Mi ne scias,
ĉu mi sekvos lin aŭ ne.</p>

<p>“Kaj se li foriros en aŭto? Ĉu ankaŭ mi sekvu lin
aŭte?</p>

<p class="steletoj">* * *</p>

<p>“Jam estas vespero. Baldaŭ venos nokto. Jes.
Baldaŭ noktiĝos. Ĉu mi sekvu lin nokte?</p>

<p>“Kaj eĉ se li ne iros eksteren de la universitato,
eĉ se li restos ĉi tie, ĉu mi sekvu lin?</p>

<p>“Se li eliros tra tiu ĉi pordo, li iros en la koridoro
al iu ĉambro. Ĉu mi sekvu lin en la koridoron? Ĉu mi

<!-- paĝo 18 -->

sekvu lin en la koridoro? Ĉu mi sekvu lin en la
ĉambron, en kiun li eniros? Ne. Neeble. Mi atendos
en la koridoro. Sed se nenio okazos? Se li restos
longe plu en la ĉambro?</p>

<p>“Kaj se li eliros tra tiu pordo, li iros eksteren, ver<!--
-->ŝajne al la urbo. Ĉu mi sekvu lin al la urbo? Ĉu mi
sekvu lin en la urbon? Ĉu mi sekvu lin en la urbo?</p>

<p>“Se li iros piede, eble li vidos min, verŝajne li
vidos min. Li suspektos, ke mi lin sekvas. Li turnos sin
al mi. Mi ektimos. Mi paliĝos, aŭ mia vizaĝo iĝos ruĝa
kiel tomato. Jes. Mi konas min. Mi paliĝos kaj tuj
poste ruĝiĝos. Ĉiaokaze, mi maltrankviliĝas. Jam nun
mi maltrankviliĝas.</p>

<p>“Se li iros per buso, li eĉ pli certe vidos, ke mi
sekvas lin, ĉar ni devos kune atendi ĉe la haltejo.”</p>

<p class="steletoj">* * *</p>

<p>Linda ne sukcesas decidi, kion ŝi faru.</p>

<p>Ŝi timas. Ŝia koro batas rapide. Ŝi volus, ke Tom
kaj Bob estu kun ŝi, ke ili helpu ŝin, ke ili helpu ŝin
decidi. Ŝi estas tute sola. Ŝi sentas, ke ŝia koro rapi<!--
-->diĝas, sed ŝi ne scias, kion fari.</p>

<p>Kaj jen, antaŭ ol ŝi povis decidi, antaŭ ol ŝi
sukcesis retrankviliĝi, jen la juna viro ekstaras. Li
rigardas al la koridora pordo. Ĉu tien li iros? Li
rigardas al la pordo, tra kiu oni eliras al la urbo. Ĉu
tien? Jes, tien li iras.</p>

<p>Kaj Linda aŭtomate ekstaras kaj ekpaŝas al la
sama pordo. Ne ŝi decidis. Ŝajnas, ke ŝia korpo
decidis mem. Ŝajnas, ke ŝiaj kruroj agas mem. Nu,
ĉiaokaze, jen Linda sekvas lin. Al kiu mistera destino?</p>

<!-- paĝo 19 -->

<h2>Ĉapitro 9</h2>

<h2>GERDA MALAPERIS</h2>

<p>“... Ŝi kuŝas meze de la koridoro! Venu, venu
tuj. Certe la afero urĝas”, diras Tom.</p>

<p>Li rigardas la flegistinon. Ŝi estas dika, grasa
virino kun bluaj okuloj, ruĝaj haroj, kaj tre ronda
vizaĝo. Jam kelkajn minutojn li provas diri, kio
okazis, sed ŝajnas, ke tiu flegistino ne rapide kompre<!--
-->nas. La vorto «urĝa» ŝajnas ne ekzisti en ŝia vortaro.</p>

<p>“Kuŝas, ĉu? Meze de la koridoro, ĉu vere?” ŝi
diras.</p>

<p>Videble, la flegistino apenaŭ povas kredi.</p>

<p>“Kial, diable, ŝi kuŝus meze de la koridoro?” ŝi
demandas.</p>

<p>“Mi petas, venu urĝe. Mi ne scias, kial ŝi kuŝas
tie. Mi nur diras, kion mi vidis. Ni trovis ŝin tie. Eble
ŝi estis malsana. Mi ne scias. Ŝi svenis, ŝi perdis la
konscion. Nun certe oni devas urĝe okupiĝi pri ŝi.”</p>

<p class="steletoj">* * *</p>

<p>“Stranga afero!”</p>

<p>“Nu, mi ne estas fakulo. Vi jes. Okupiĝi pri
malsanaj homoj estas via fako, ĉu ne? Venu tuj.
Urĝas!”</p>

<p>“Nu, nu, nu, nu. Kial, diable, ŝi svenis en la
koridoro? Stranga ideo! Oni neniam svenas tie.”</p>

<!-- paĝo 20 -->

<p>“Ĉu vere? Kie do oni svenas en ĉi tiu universita<!--
-->to? Pardonu min, sed mi ne konas la tradiciojn. Mi
estas novulo. Apenaŭ unu semajnon mi estas ĉi tie.”</p>

<p>“Juna viro, en ĉi tiu universitato, oni svenas en
la klasĉambroj, oni svenas en la restoracio, oni
svenas en la dormĉambroj, oni svenas en la banĉam<!--
-->broj, eble oni eĉ povus sveni en iu administra oficejo.
Sed pri sveno koridora mi neniam aŭdis. Stranga
epoko! Stranga generacio! Oni faras ion ajn niaepo<!--
-->ke!”</p>

<p>“Vi parolas, parolas, paroladas, kaj dume tiu
kompatinda knabino kuŝas en la koridoro, kaj neniu
zorgas pri ŝi!”</p>

<p>“Nu, nu. Ne maltrankviliĝu, juna viro, ne havu
zorgojn. Ni tuj rapidos tien, kaj mi tuj prizorgos ŝin.”</p>

<p class="steletoj">* * *</p>

<p>Kaj ili kune rapidas al la loko, kie Tom lasis sian
amikon kun Gerda.</p>

<p>Sed jen subite Tom haltas.</p>

<p>“Kio okazas? Kial vi ekhaltis?” demandas la
flegistino.</p>

<p>“Ŝi estis ĉi tie, kaj ne plu estas, sed ...”</p>

<p>“Sed estas iu alia, kaj <em>li</em> estas senkonscia, ŝajnas
al mi. Ĉu vi konas lin?”</p>

<p>“Jes, estas mia amiko Bob. Kio okazis al li?”</p>

<p>La flegistino iras al Bob, kiu fal-sidas ĉe la
koridora muro. Ŝi tuŝas lian kapon.</p>

<p>“Batita! Oni batis la kapon al li!”</p>

<p>“Diable! Bob, Bob! Respondu! Ĉu vi aŭdas
min? Diru! Mi petas. Kio okazis?”</p>

<p>Sed Bob ne respondas, kaj Tom iĝas pli kaj pli
maltrankvila.</p>

<!-- paĝo 21 -->

<h2>Ĉapitro 10</h2>

<h2>NEFIDINDA FLEGISTINO</h2>

<p>Fakte, Tom ne estas ema fidi la flegistinon. Kial?
Ĉu vi scias, kara amiko, vi kiu sekvas ĉi tiun aventu<!--
-->ron ekde la unua vorto? Ĉu vi scias, kial Tom ne
emas fidi la flegistinon?</p>

<p>Ne. Certe vi ne scias. Ankaŭ mi ne scias. Sed
fakto restas fakto, eĉ se ni ne komprenas ĝin. Kaj la
fakto estas, ke Tom ne emas ŝin kredi.</p>

<p>Tom estas agema knabo, eĉ iom aventurema,
kaj eble tiu tro parolema flegistino ne ŝajnas al li
kredinda. Eble li opinias, ke tiu flegistino tro emas
paroli, kaj do ne estas fidinda. Aŭ ĉu temas pri io
alia?</p>

<p>Tom ege ŝatas sian amikon Bob. Li ŝategas lin.
Li lin amas, fakte. Bob kaj li amikiĝis antaŭlonge en
la urbego, kie ili vivis tiutempe – ili dumtempe eĉ
iradis al la sama lernejo – sed poste Tom devis iri al
malsama urbo, kaj ili ne plu vidis sin reciproke. Kiam,
antaŭ kelkaj tagoj, ili retrovis unu la alian en la sama
universitato, ambaŭ ege dankis la destinon.</p>

<p class="steletoj">* * *</p>

<p>Ili treege ŝatas la tiean bonegan vivon. Ili ŝategas
ĝin. Ambaŭ estas agemaj, laboremaj knaboj, kun

<!-- paĝo 22 -->

speciala ŝato al la iom timemaj studentinoj. Eble ĉar
timema junulino estas malpli timinda ol ino neniam
ema timi, ol sentimulino. Ĉu vi komprenas?</p>

<p>Sed nun Tom malŝatas la aventuron. Li sin
demandas, kial li sentas tiun flegistinon nefidinda. Li
preferus silenteman, grav-aspektan sinjorinon. Tiu ĉi
ne aspektas tre zorgeme, kaj li ne trovas ŝin atentema
pri liaj demandoj. Verdire, li opinias ŝin ema fuŝi sian
laboron. Li timas, ke ŝi ofte agas fuŝe. Fuŝemaj homoj
ekzistas en la mondo. Kial tiu tro parolema flegistino
ne estus unu el ili? Ĉu li mispaŝis, kiam li turnis sin al
ŝi? Sed al kiu alia li povus sin turni? Ŝi estis la sola
flegistino, kiu troviĝis en la universitato. Aŭ ĉu li
mispensas?</p>

<p>Kaj nun li sentas sin ema zorgi pri Linda. Ĉu tiu
belega knabino ne troviĝas en danĝero? Li amas ŝin,
li eĉ amegas ŝin, pli kaj pli, kaj la ideo, ke danĝeraj
homoj povus fari ion al ŝi, apenaŭ estas travivebla.
La vivo ne estas facila, kaj ŝajnas nun, ke la tuta afero
iĝas pli kaj pli malŝatinda.</p>

<!-- paĝo 23 -->

<h2>Ĉapitro 11</h2>

<h2>LINDA HAVAS IDEON</h2>

<p>Linda ekhavis ideon. Ŝi aliris la junan blondan
viron, dum li proksimiĝis al sia aŭto, kaj alparolis lin:</p>

<p>“Sinjoro, ĉu vi bonvolus helpi al mi?”</p>

<p>Li turnis sin al ŝi, kun vizaĝo ŝajne ne tre konten<!--
-->ta, kaj ŝin rigardadis dum longa senvorta minuto.</p>

<p>“Kiel mi povus vin helpi?” li fine demandis, kaj
li tuj aldonis: “Bonvolu pardoni min, se mi respondas
nee, sed al mi tempo vere mankas. Mi devas urĝe
veturi al la urbo.”</p>

<p>“Ĝuste tiel vi povas min helpi. Mia aŭto paneas.
Io estas fuŝita en ĝi. Mi ne sukcesas ĝin irigi...”</p>

<p>“Pardonu min, sed mi ne sukcesus rebonigi la
aferon, eĉ kun plej granda bonvolo. Pri mekaniko mi
scias nenion. Ĉiam mi miras vidi, ke veturiloj entute
funkcias. Kiam mi vidas motoron, ĉiam mirigas min,
ke tia ŝajne senorda aranĝo de pecoj kaj objektoj igas
aŭton iri. Mi...”</p>

<p class="steletoj">* * *</p>

<p>“Mi ne petas vin ripari mian veturilon, vi min
miskomprenis. Mi demandas nur, ĉu vi bonvolus
akcepti min en via aŭto ĝis la urbo.”</p>

<p>La ideo de Linda estis jena: sekvi lin estus
danĝere, sed se li veturos aŭte, mi petos lin akcepti,

<!-- paĝo 24 -->

ke mi veturu kun li, kaj dum la veturado mi igos lin
paroli. Mi diskrete faros ŝajne banalajn demandojn,
kaj paroligos lin. Tiel mi scios kiel eble plej multe pri
li.</p>

<p>“Nu, bone,” li fine konsentas. “Konsentite,
venu.” Kaj li malfermas la pordon de la aŭto por ŝi.</p>

<p>“Dankon! Vi vere estas tre afabla. Tio ege
helpas min. Mi plej sincere dankas.”</p>

<p>“Ne dankinde,” li respondas, iom seke. Kaj li
ekirigas la motoron.</p>

<p class="steletoj">* * *</p>

<p>“Mi ne ŝatas la ideon, ke mi devos venigi riparis<!--
-->ton, mekanikiston,” ŝi diras. “Mi tute ne ŝatas aŭtojn,
fakte. Mi havas veturilon, ĉar estas tre oportune, sed
mi ne ŝatas aŭtojn.”</p>

<p>La alta junulo nur silentas.</p>

<p>“Ne estas facile igi lin diri ion,” pensas Linda,
iom zorge, sin demandante, ĉu estis saĝe enmiksi sin
en tiun aventuron. Ŝi forte deziras lin paroligi, sed
samtempe timas malkontentigi lin. Neniam estas
facile trovi plene kontentigan manieron agi.</p>

<p>“Ĉu ĝenas vin, se mi parolas?” ŝi demandas, “vi
eble estas silentema.”</p>

<p>“Mi havas zorgojn,” li respondas.</p>

<p>“Mi ne volas ĝeni vin. Estas jam tiel bonkore, ke
vi veturigas min. Mi vere sentas grandan dankemon
al vi.”</p>

<p>“Ne dankinde,” li ripetas, kaj silentas plu,
pripensema.</p>

<!-- paĝo 25 -->

<h2>Ĉapitro 12</h2>

<h2>BOB EGE SOIFAS</h2>

<p>Bob duone malfermas la okulojn, ilin refermas,
ilin malfermetas denove, ilin refermas, ĝemas, kaj
finfine malfermas ilin tute larĝe.</p>

<p>“Donu al mi ion por trinki!” li diras.</p>

<p>“Trinki? Kion vi deziras trinki?” demandas Tom.</p>

<p>“Ion ajn. Brandon. Donu al mi glason da bran<!--
-->do.”</p>

<p>“Kiel vi sentas vin?” diras fraŭlino Marta, la
flegistino.</p>

<p>“La kapo doloras,” Bob respondas ĝeme. “Mi
petas vin, bonvolu doni al mi ion por trinki.”</p>

<p>“Ĉu vi bonvolas iri,” Tom petas la flegistinon,
“kaj alporti al li glason da brando?”</p>

<p>La flegistino iom hezitas, sed fine kapjesas.</p>

<p>“Ĉu mi ankaŭ voku la policon?” ŝi diras. “Li ja
ricevis baton, baton sufiĉe fortan, por ke li iĝu sen<!--
-->konscia. Laŭ mia opinio, tio pravigas, ke oni venigu
la policon. Ĉu vi ne konsentas?”</p>

<p class="steletoj">* * *</p>

<p>“Ankaŭ akvon,” diras Bob, antaŭ ol Tom trovas
la tempon respondi al Marta. “Mi tre soifas. Mi trinkos
brandon plezure, sed unue mi trinku akvon. Bonvolu
alporti al mi tre grandan glason da akvo kaj iom
grandan glason da brando.”</p>

<!-- paĝo 26 -->

<p>“Jes. Estus saĝe voki la policon,” Tom respon<!--
-->das al la flegistino.</p>

<p>“Se vi ne alportos al mi ion por trinki, mi iros
mem,” diras Bob. “Mi tre soifas. Vi ne povas imagi,
kiom soifa mi min sentas. Mi tuj iros trinki akvon. Kaj
poste mi iros aĉeti brandon. Ĉu oni povas ricevi
brandon en la mem-serva restoracio?”</p>

<p>“Ne, tute ne,” Marta respondas, “sed mi havas
brandon en mia ĉambro. Mi alportos ĝin al vi. Aŭ
venu mem, se vi povas. Ĉu vi povas stariĝi?”</p>

<p>“Mi povas,” diras Bob, tre malrapide stariĝante
kun la helpo de Tom kaj de la flegistino, “kvankam
dolore”.</p>

<p class="steletoj">* * *</p>

<p>Ili iras al ŝia ĉambro.</p>

<p>“Trinku tiom da akvo, kiom vi deziras,” ŝi diras.
“Kaj poste mi donos brandon al vi. Eksidu sur tiun
seĝon, ĝi estas tre komforta, vi vidos.”</p>

<p>Bob sidiĝas sur la seĝon, iom ĝemas, kaj ricevas
grandan glason da akvo kun videble grandega
plezuro. “Doloras al mi la kapo,” li diras.</p>

<p>“Diru,” petas Tom, “kio okazis. Ĉu finfine vi
klarigos al ni? Ni estas ege scivolaj.”</p>

<p>Bob pripensas iomete, trinkas iom da akvo,
metas la manon al la kapo kun dolora esprimo
survizaĝe, kaj fine respondas:</p>

<p>“Mi ne povus klarigi. Nenio estas klara. Mi estis
tie apud Gerda. Mi aŭdis nenion, mi aŭdis neniun
bruon. Kaj subite ĉio eksplodis en mia kapo kaj mi
mortis.”</p>

<!-- paĝo 27 -->

<h2>Ĉapitro 13</h2>

<h2>KARA SPIONINO!</h2>

<p>La vojo ŝajnas longa, kiam oni silentas la tutan
tempon. Linda estas parolema. Krome, ŝi deziras
ricevi informojn pri sia stranga kunulo. Ŝi do tute ne
ŝatas tiun longan silentadon. Kial ne provi denove? Ŝi
decidas, ke ŝi rekomencos paroli. Se li ne ŝatos, nu,
li esprimos sian malŝaton, kaj ili plu veturos senvorte,
kaj la vojo plu ŝajnos longega.</p>

<p>“Vi diris...,” ŝi komencas, ne sciante, kiel ŝi finos,
sed feliĉe ideo tuj venas: “Vi diris, ke vi havas zor<!--
-->gojn. Nu, ofte oni sentas sin pli bone, kiam oni
esprimas siajn zorgojn al iu.”</p>

<p>“Vi estas scivolema, ĉu ne? Nu, mi ne volas esti
malafabla kun tiel bela knabino, kiel vi. Pardonu, se
mi ne montras min pli amikiĝema. Sed miajn zorgojn
mi ne povas klarigi.”</p>

<p>“Ĉu vi estas certa? Oni ofte imagas, ke afero
estas neebla, ĉar oni ne scias, kiel komenci, sed ...”</p>

<p>“Ne. Kiom koncernas min, ne estas tiel. Mi ne
povas rakonti pri miaj zorgoj, ĉar ili koncernas perso<!--
-->nojn, pri kiuj mi ne rajtas paroli. Oni devas esti
diskreta, ĉu ne? Ĉu vi ŝatus, ke viaj amikoj rakontu
ĉion pri vi al nekonato?”</p>

<p>“Kompreneble ne. Mi bone komprenas vin.
Fakte, mi ne estas speciale scivola. Mi komencis diri

<!-- paĝo 28 -->

tion nur, ĉar mi trovis la silenton peza kaj la vojon pli
kaj pli longa. Sed mi tute ne volus maldiskreti.”</p>

<p class="steletoj">* * *</p>

<p>“Estas fakto, ke oni kutime interparolas, kiam
oni veturas kune. Mi verŝajne ne estis tre ĝentila,
lasante tiun silenton daŭri kaj daŭri pli kaj pli peze
por vi. Mi eĉ ne rimarkis, ke silento estiĝas kaj daŭras.
Mi estis absorbita de miaj pensoj, de miaj zorgoj, kaj
ankaŭ de la vojo. Oni devas atenti la vojon, kiam oni
ŝoforas, ĉu ne? Strange, kvankam vi estas tre bela kaj
sidas tuj apud mi, plej proksime al mi, mi tamen
forgesis pri vi. Nur ekzistis por mi la vojo en miaj
okuloj, kaj la zorgoj en mia kapo.”</p>

<p>“Ĉe mi okazis la malo. Mi daŭre pensis pri vi. Mi
rimarkis, ke vi ne aspektas tre ĝoje. Vi ŝajnis malfeli<!--
-->ĉa. Mi min demandis, ĉu mi povus helpi. Vi ja tre
afable konsentis min veturigi. Mi sentas min danka.
Mi volus redoni al vi similan servon. Mi opiniis, ke se
mi helpas vin vortigi vian malĝojon, tio eble senpez<!--
-->igos vin, kaj mi estos kontenta agi helpe. Eble estas
stulte, sed mi ĉiam deziras feliĉigi la homojn.”</p>

<p>“Vere, vi estas tre bonkora. Mi ege bedaŭras, ke
mi ne povas jesi al via propono. Sed, kiel mi jam
diris, miaj zorgoj koncernas aferojn, pri kiuj mi ne
rajtas rakonti. Nu, jen ni alvenas. Kie vi deziras, ke mi
lasu vin?”</p>

<p>“Kien precize vi iras? Kie vi haltos? Kie vi lasos
la aŭton? Vi povus lasi min tie. Estos plej facile por
vi.”</p>

<!-- paĝo 29 -->

<p class="steletoj">* * *</p>

<p>“Ĉiam scivola, ĉu ne? Vi ŝatus scii, kien mi iras,”
li diras ridante, dum Linda sentas sin ruĝiĝi, ĉar
similan rimarkon ŝi tute ne atendis. Dum momento ŝi
ne scias, kiel respondi. Ŝi sentas sin stulta.</p>

<p>“Tute ne,” ŝi fine diras, malvere. “Kien vi iras,
tio tute ne interesas min. Mi proponis tion nur, ĉar tio
ŝajnis plej facila. Sed se ĝenas vin, ke mi scios, vi
povas lasi min ie ajn en la centro. Ekzemple ĉe la
Internacia Hotelo, aŭ ĉe la Granda Teatro. Ĉiaokaze,
mi treege dankas vin kaj mi facile trovos mian vojon.
Jen. Tie ĉi estas perfekte. Koran dankon, kaj ĝis
revido, kara sinjoro.”</p>

<p>“Ĝis revido, kara spionino!”</p>

<p>La aŭto forveturas, kaj Linda ne povas forturni
la okulojn de ĝi. Kara spionino, vere! Kion li volis
diri? Ĉu li suspektus...? Nia kompatinda Linda ne
scias, kion pensi.</p>

<!-- paĝo 30 -->

<h2>Ĉapitro 14</h2>

<h2>EN FORLASITA DOMO</h2>

<p>“Kie diable mi troviĝas?” diris al si Gerda, kiam
ŝi vekiĝis. Ŝi kuŝis sur lito – sur malkomforta, tro
mallarĝa lito – en ĉambro nekonata, en domo neko<!--
-->nata.</p>

<p>Mankis al ŝi forto, kaj ŝia tuta korpo iom doloris.
Ŝi estis laca, kvazaŭ ŝi estus laborinta multajn horojn
sin-sekve en la kampoj, kvazaŭ ŝi estus movinta
pezajn rokojn kaj ŝtonojn dum multaj kaj multaj
tagoj, sen eĉ horo da dormo, kvazaŭ ŝi estus marŝinta
dum multaj kaj multaj semajnoj sur malfacila monta
vojeto. Unuvorte, ŝi estis lacega, kaj ŝajnis al ŝi, ke
ĉiuj muskoloj de ŝia korpo plendas pri troa laboro,
nehome peza, nehome malfacila, nehome laciga.</p>

<p>Kaj tamen ŝi sciis, ke ŝi faris neniun korpan
laboron. Ŝi sentis sin malĝoja. Ŝiaj okuloj malsekiĝis.
Ŝi ploris.</p>

<p>Ne estis multe da lumo en la ĉambro. Kvankam
ŝi sentis sin tiel laca, tiel senforta, scivolo pri la situa<!--
-->cio tamen superis ŝian deziron plu kuŝi. Ŝi sekigis
siajn okulojn kaj ellitiĝis. Ŝi iris al la eta fenestro,
esperante malfermi la dikajn fenestro-kovrilojn, kiuj
malhelpis la envenon de lumo. Ŝi ankaŭ esperis, ke
ŝi vidos la sunon. Krome, estis tre varme en la ĉam<!--
-->bro, kaj estus saĝe malfermi la fenestron por enlasi

<!-- paĝo 31 -->

iom da pura aero. Sed ŝi ne sukcesis. Io malhelpis, ke
tiu malnova fenestro moviĝu.</p>

<p class="steletoj">* * *</p>

<p>Ŝi iris al la pordo. Ĝi estis ŝlosita, kaj ŝlosilo
nenie videblis.</p>

<p>La ĉambro estis malbela, ne tre pura. Apud la
muro staris tablo kaj seĝo. Ŝi sidiĝis sur la seĝon,
metis la brakojn sur la tablon, la kapon en la manojn,
kaj ploris. “Enŝlosita mi estas,” ŝi pensis. “Oni enŝlosis
min!”</p>

<p>Antaŭe ŝi ne multe pensis pri la plezuro esti
libera. Liberi estis io perfekte natura. Ŝi iris, kien ŝi
deziris, sen iu ajn malhelpo, kaj tiu libereco ŝajnis
evidenta rajto. Kaj nun oni malliberigis ŝin malantaŭ
ŝlosita pordo. Ŝi, kiu tiom ŝatis ĝoji, ridi, kanti, kiu
tiom ŝatis ludi kaj promeni sub la suno, nun ne plu
trovis en si la humuron, kiu tiom ofte helpis ŝin en la
malfacilaj horoj de la vivo. Ŝi ne povis vidi la eksteran
sunon, kaj same en ŝia koro ne plu lumis la kutima
suno de ĝojo.</p>

<p>Kaj jen subite ŝi reagis. Ŝi iris al la pordo kaj ĝin
batis kun plej granda forto. Ŝi faris timigan bruon, sed
nenio okazis. Ŝi vokis pli kaj pli laŭte, kriis, kriegis,
samtempe pied-batante la pordon, sed venis neniu
respondo, neniu reago. Senespera, ŝi revenis al la lito
kaj rekuŝiĝis, pli laca ol iam ajn. Dum multaj horoj ŝi
restis tiel, kuŝe, kaj fine, tro laca, ŝi ekdormis.</p>

<p class="steletoj">* * *</p>

<!-- paĝo 32 -->

<p>Vekis ŝin infana voĉo. Ĝi venis el iu alia ĉambro,
en la sama domo, tute certe. Ĝi diris: “Neniam diru
nek al via patro, nek al via patrino, ke ni venis en la
forlasitan domon. Estas malpermesite ludi ĉi tie. Se ili
scius...” Alia voĉeto respondis: “Mi neniam diros. Nek
al mia patro, nek al mia patrino. Ne havu zorgojn.
Neniam oni scios, ke ni venis ludi ĉi tie.”</p>

<p>Gerda diris: “Infanoj, ĉu vi aŭdas min?” Ŝia
koro batis espere.</p>

<p>“Iu parolis,” sonis unu el la infan-voĉoj, sed
aŭdeble la knabo ne parolis al Gerda, nur al sia
kunulo. “Ĉu vi aŭdis?”</p>

<p>“Estis kvazaŭ voĉo de virino,” diris la alia.</p>

<p>“Infanoj, venu, helpu min, mi estas mallibera,
oni ŝlosis la pordon, mi estas enŝlosita, venu, mi
petas, mi petegas, liberigu min!” Gerda plu petegis.
Sed la reago de la infanoj estis plej senkuraĝiga.</p>

<p>“Venu!” kriis unu. “Estas fantomo!”</p>

<p>“Vi pravas,” la dua respondis, “oni ĉiam rakon<!--
-->tis pri fantomo en ĉi tiu forlasita domo. Fantomino,
oni diris, kaj la voĉo estis ina. Ni rapide forkuru!”</p>

<p>“Mi timas,” ankoraŭ diris la unua, dum la bruoj
klarigis al Gerda, ke la du knaboj forkuras kaj lasas
ŝin sola, sola, sola...</p>

<!-- paĝo 33 -->

<h2>Ĉapitro 15</h2>

<h2>PRECIZA RAPORTO</h2>

<dl>

<dt>Tom</dt>   <dd><p>Bonan matenon, ho plej bela! Ĉu vi bone
               dormis?</p></dd>

<dt>Linda</dt> <dd><p>Bonan matenon, Tom. Mi ne dormis tre
               multe. Kaj vi? Ĉu vi dormis kontentige?</p></dd>

<dt>Tom</dt>   <dd><p>Perfekte, kara, perfekte. Sed diru do al via
               plej fidinda amiko, kial vi ne sufiĉe dormis.</p></dd>

<dt>Linda</dt> <dd><p>Ĉu ne estas klare al vi? Mi tro pensis. Mi
               pensadis dum la tuta nokto pri ĉio, kio
               okazis hieraŭ.</p></dd>

<dt>Tom</dt>   <dd><p>Estas fakto, ke mi ne revidis vin hieraŭ, post
               kiam mi eliris kun Bob por okupiĝi pri
               Gerda. Ni lasis vin en la memserva restora<!--
            -->cio kun la tasko observi la blondulon. Kiam
               mi revenis, vi estis for. Kien vi iris? Ĉu vi
               faros al mi precizan raporton?</p></dd>

<dt>Linda</dt> <dd><p>Kun plezuro, sed ankaŭ vi raportos al mi
               poste, ĉu ne? Nu, mi veturis al la urbocen<!--
            -->tro kun tiu junulo. Mi rakontis al li, ke io
               fuŝa okazis al mia aŭto, kaj mi petis lin min
               veturigi. Li hezitis, sed fine decidis jese. Mi
               deziris lin paroligi, por ekscii pri li kiel eble
               plej multe, sed mi ne sukcesis. Ni diris unu
               al la alia nur tre banalajn aferojn.</p></dd>

</dl>

<!-- paĝo 34 -->

<p class="steletoj">* * *</p>

<dl>

<dt>Tom</dt>   <dd><p>Ĉu vi almenaŭ scias, kien li iris en la urbo,
               laŭ kiuj stratoj, al kiu domo?</p></dd>

<dt>Linda</dt> <dd><p>Atendu. Mi rakontos ĉion. Por ke mia peto
               ŝajnu natura, mi petis lin lasi min en la
               centro. Li lasis min ĉe la dekstra flanko de la
               Granda Teatro, kaj li veturis plu. Mi ne sciis,
               kion fari. Mi promenis en la urbo, pensante,
               ke mia ideo ne estis tiel bona: mi eksciis
               nenion pri li, kaj troviĝis sen aŭto en la
               mezo de la urbo. Fakte, mi sentis min iom
               stulta. Mi promenis de strato al strato, pro<!--
            -->vante elpensi planon, kaj jen subite mi vidas
               lin eliri el la poŝtoficejo. Mi estis ne-kredeble
               bonŝanca. Imagu! Se mi estus troviĝinta
               nazon-al-nazo kun li ĝuste kiam li eliris el la
               poŝtoficejo...! Sed mi vidis lin sufiĉe frue
               por min kaŝi.</p></dd>

<dt>Tom</dt>   <dd><p>Feliĉe, ke vi vidis lin sufiĉe frue!</p></dd>

<dt>Linda</dt> <dd><p>Kiel mi diris: mi estis bonŝanca, mi vidis lin
               ĝustatempe. Nu, li iris piede, kaj mi decidis
               lin sekvi. Ĉu vi konas tiun grandan magaze<!--
            -->non, kiu vendas kvardek malsamajn spe<!--
            -->cojn de pano kaj ĉiaspecajn ĉokoladojn kaj
               aliajn dolĉaĵojn? Sur la maldekstra flanko
               de la strato, kiu iras al la Ĉefa Sportocentro.
               Estas granda vendejo de mebloj apude. Nu,
               ne gravas, ĉu vi konas aŭ ne. Li eniris tiun
               panejon, aŭ tiun dolĉaĵ-vendejon, aŭ tiun...
               nu... tiun pan- kaj dolĉaĵ-vendejon, kaj eliris
               post minuto portante paperan sakon, kiu

<!-- paĝo 35 -->

               aspektis plenplena. Ŝajnis, ke li aĉetis la
               tutan magazenon. Mi devas diri, ke ili
               vendas tre bonajn aĵojn en tiu ejo. Mi, kiu
               tiom ŝatas ĉokoladon kaj dolĉaĵojn, ofte irus
               tien kaj aĉetus multon, se mi ne timus dik<!--
            -->iĝi. Nu... e... kion mi rakontis?</p></dd>

<dt>Tom</dt>   <dd><p>Vi raportis pri via spiona sekvado, sed vi
               devojiĝis de la ĉefa vojo de via raporto al
               flankaj konsideroj pri pano kaj ĉokolado.
               Fakte, ĉu vi deziras iom pli da pano? Kion
               vi trinkas ĉi-matene? Teon, mi vidas. Ĉu vi
               ŝatus, ke mi replenigu vian tason?</p></dd>

<dt>Linda</dt> <dd><p>Jes, dankon. Mi trinkos plezure plian tason
               da teo. Dankon, Tom, kara. Nu, do...</p></dd>

</dl>

<!-- paĝo 36 -->

<h2>Ĉapitro 16</h2>

<h2>EBLE LI NE ESTAS VIA BLONDULO</h2>

<dl>

<dt>Linda</dt> <dd><p>Kie mi estis en mia raporto? Ha, jes! Mi
               memoras. Li eliris el tiu vendejo kun papera
               sako ŝajne plena je dolĉaĵoj.</p></dd>

<dt>Tom</dt>   <dd><p>Eble estis ĉefe pano.</p></dd>

<dt>Linda</dt> <dd><p>Prave, eble pano. Ĉiaokaze, jen mi ekvidis
               lian aŭton, kiu staris flanke de la strato. Mi
               pensis: nun li forveturos aŭte, kaj mi ne plu
               povos sekvi lin. Sed ne. Li nur iris porti tiun
               sakon al la aŭto, ĝin metis en ĝin, reŝlosis la
               aŭto-pordon, kaj plu piediris. Nur tiam mi
               havis la ideon noti la numeron de lia aŭta
               numer-plato. Mi do eksekvis lin plu. Li paŝis
               sur la dekstra flanko de la strato, kaj mi
               sekvis iom malproksime sur la maldekstra
               flanko.</p></dd>

<dt>Tom</dt>   <dd><p>Ĉu li rimarkis, ke vi lin sekvas?</p></dd>

<dt>Linda</dt> <dd><p>Certe ne. Subite, li eniris restoracion. Mi
               hezitis. Ĉu ankaŭ mi eniru? Aŭ ĉu mi tro
               riskos, ke li vidos kaj rekonos min? Unuflan<!--
            -->ke, mi deziris spioni lin. Aliflanke, la risko,
               ke li rekonos min, estis reala, kaj min ĝenis.
               Dum mi staris tie hezitante, eniris la restora<!--
            -->cion grupo da soldatoj, eble ok aŭ naŭ,
               junaj viroj, kiuj milit-servis, videble. Dum ili
               eniris kaj la pordo estis malfermita, mi vidis,

<!-- paĝo 37 -->

               ke la restoracio estas granda kaj plena je
               homoj. Mi sekvis la ok aŭ naŭ soldatojn kaj
               trovis sidlokon ne tre videblan de la loko,
               kie mia blondulo ĵus eksidis.</p></dd>

</dl>

<p class="steletoj">* * *</p>

<dl>

<dt>Tom</dt>   <dd><p>Li do estas <em>via</em> blondulo, ĉu?</p></dd>

<dt>Linda</dt> <dd><p>Ne parolu malsaĝe. Vi perfekte scias, kion
               mi volas diri. Estis turka aŭ pseŭdo-turka
               restoracio, kun stranga muziko kaj strangaj
               vestaĵoj. La kelneroj estis vestitaj per t.n. (=
               tiel nomataj) naciaj vestoj multkoloraj. Mi
               manĝis bonegan supon, sed poste ion, pri
               kio mi ankoraŭ nun min demandas, ĉu estis
               pecoj el hundo aŭ kato. Certe ne estis
               kokidaĵo, sed krom tio mi havas neniun
               certecon. Ankaŭ la salato estis tre bona, sed
               la kuko estis treege dolĉa, tro dolĉa por mi,
               kaj same la turka kafo. Ĝi estis nekredeble
               plena je sukero, kaj mi manĝis tiom da kaf<!--
            -->pulvoro, kiom mi trinkis da kafo.</p></dd>

<dt>Tom</dt>   <dd><p>Mi miras pri la grava loko, kiun konsideroj
               pri manĝo kaj trinko okupas en via spion<!--
            -->raporto. Mi atendis aventurojn, sed venas
               ĉefe menuoj.</p></dd>

<dt>Linda</dt> <dd><p>Ne ridu pri mi, aŭ mi ne daŭrigos la rakon<!--
            -->ton. Okazis io. Du el la soldatoj estis furio<!--
            -->zaj, ĉar la kelnero ne volis porti al ili bieron.
               Ili faris bruegon, kriegis, kriaĉis, la aliaj
               provis ilin silentigi, kaj finfine speco de
               milito komenciĝis inter ili. Ili ekbatis unu la

<!-- paĝo 38 -->

               alian kun rimarkinda forto. Subite, jen unu
               telero flugis tra la aero, poste du, tri, kvar,
               kvin aliaj teleroj, unu taso eĉ flugis ĝis la
               plafono...</p></dd>

</dl>

<p class="steletoj">* * *</p>

<dl>

<dt>Tom</dt>   <dd><p>Kia ĝojo! Kia plezuro! Kiajn perfektajn
               amikojn vi trovis!</p></dd>

<dt>Linda</dt> <dd><p>Ĉefe, kia bruo! Ŝajnis, ke ili rompas mil
               glasojn samtempe, dum cent viroj kune
               kriaĉas, kaj dek muzikistoj provas kune
               superi la bruon de la telera milito.</p></dd>

<dt>Tom</dt>   <dd><p>Tre bela atmosfero, ĉu ne? Mi gratulas vin.
               Estis kuraĝe resti tie.</p></dd>

<dt>Linda</dt> <dd><p>Jes. Kia vivo! Cetere, mi estas kuraĝa, ĉu vi
               neniam rimarkis?</p></dd>

<dt>Tom</dt>   <dd><p>Mi ne konas vin sufiĉe, sed via kuraĝo ne
               mirigas min. Bela, kuraĝa, riskema,
               aventurema, bonkora: vi estas la perfekta
               virino. Sed pri via perfekteco ni havos aliajn
               okazojn paroli. Kio okazis post la telera,
               glasa kaj turka-kafa milito?</p></dd>

<dt>Linda</dt> <dd><p>Mi rimarkis tre bedaŭrindan aferon, nome,
               ke la blondulo ne plu troviĝas en la restora<!--
            -->cio. Li certe foriris, dum mi tiom interesiĝis
               pri la inter-soldata milito. Mi vere bedaŭras
               mian mankon de observemo. Sed kion fari?
               Bedaŭri ne helpas. Mi fuŝis mian taskon. Mi
               provos ne fuŝi ĝin alian fojon.</p></dd>

<dt>Tom</dt>   <dd><p>Nu, prave, estas tre bedaŭrinda afero. Eĉ se
               nur ĉar ĝi montras, ke vi tamen ne estas

<!-- paĝo 39 -->

               plene perfekta. Sed mi almenaŭ ĝojas pri
               unu afero: vi fakte ne tiom interesiĝis pri <em>via</em>
               blondulo. Do eble vi pravas, eble li ne estas
               <em>via</em> blondulo, eble vi tamen preferas vian
               karan brun-haran amikon Tom.</p></dd>

<dt>Linda</dt> <dd><p>Eble, eble. Sed ĉu vi vere scias, kial mi
               forturnis miajn okulojn de tiu blondulo,
               kvankam mi antaŭe decidis plej multe
               informiĝi pri li?</p></dd>

<dt>Tom</dt>   <dd><p>Nu, verŝajne ĉar...</p></dd>

<dt>Linda</dt> <dd><p>Ĉar unu el tiuj junaj soldatoj estis tiel bela
               viro!</p></dd>

</dl>

<!-- paĝo 40 -->

<h2>Ĉapitro 17</h2>

<h2>MI SOLVOS LA PROBLEMON</h2>

<p>“Sed kial, kial, kial?” diris la policano preskaŭ krie al
sia edzino, kiu estis lia plej helpema kunlaboranto. “Diru
al mi kial, kaj mi solvos la problemon. Oni ne kaptas
homon por la simpla plezuro travivi aventuron! Ŝi ne estas
riĉa. Ne kun la espero ricevi monon ili ŝin kaptis. Ŝi ĉiam
vivis plej trankvilan, honestan vivon. Do ne ĉar ŝi enmiksis
sin en iun kriman agadon ili ŝin kaptis. Pro kio do? Por
kio?”</p>

<p>“Ŝi instruas, vi diris al mi. Kion do ŝi instruas? Kio
estas ŝia fako?”</p>

<p>“Ŝi instruas historion, sed ŝi estas specialisto pri la
sekretaj lingvoj de la deksepa kaj dekoka jarcentoj.”</p>

<p>“Pro tio verŝajne ŝi malaperis, sed ni ne trovos la
motivon uzante nur nian imagon. Ni prefere uzu la
faktojn. Ni provu kunmeti ilin, rekunmeti la sinsekvon de
la okazaĵoj. Kiel la afero komenciĝis?”</p>

<p>“Ni ne scias multon. Mi raportu jene. Du gestudentoj
– Tom kaj Linda – rimarkis, ke alta blondulo metas ion en
la tason de Gerda. Ili rimarkis pro lia kaŝa, ŝtela maniero
agi. Iom poste, Gerda eliras el la memserva restoracio tra
la pordo koridora. Tuj poste aŭdiĝas bruo, kvazaŭ iu
falus. Bob, kiu aliĝis al Tom kaj Linda intertempe, eliras
kune kun Tom. Ili trovas Gerdan en la koridoro: ŝi kuŝas
senkonscia. Tom foriras serĉe al helpo, dum Bob gardas
la junan profesorinon. Kiam Tom revenas kun la flegist<!--
[paĝo 41]
-->ino, Gerda malaperis, sed ĉifoje Bob estas senkonscia,
batita alkape. Intertempe la blondulo eliris tra la alia
pordo de la memserva restoracio, kaj lin sekvis Linda. Ŝi
sukcesas kunveturi en lia aŭto, sed ne sukcesas igi lin diri
ion helpan. Tamen ŝi notas la numeron, markon kaj tipon
de la aŭto...”</p>

<p class="steletoj">* * *</p>

<p>“Ĉu la aŭto estis lia? Ĉu ne estis ŝtelita veturilo?”</p>

<p>“Ne. Verŝajne li ne suspektis, ke iu suspektos ion.
Kiam ŝi petis, ke li veturigu ŝin, tio al li ne plaĉis, sed li
verŝajne opiniis, ke estos eĉ pli suspekte malakcepti ŝin.”</p>

<p>“Vi do scias, kiu li estas, ĉu ne?”</p>

<p>“Jes, ni kontrolis. Estas la frato de fraŭlino Marta,
unu el la universitataj flegistinoj, tiu, kiun Tom venigis.”</p>

<p>“Interese! Plej interese! La gefratoj eble kunlaboras
en iu malhonesta agado. Kion ili respondas al via
demandado pri tiuj strangaj okazaĵoj?”</p>

<p>“La flegistino nur rediras la samon, kiel Tom. Kaj la
blondulon ni ankoraŭ ne pridemandis.”</p>

<p>“Kial?”</p>

<p>“Por ke li ne suspektu, ke ni suspektas lin. Li estas
nia sola ŝanco retrovi Gerdan. Bedaŭrinde, en la lastaj
tagoj, li vivas plej normalan vivon, iris al neniu speciala
loko, faris nenion atentindan. Eble li ludis sian rolon kaj
ĝin finis. La aliaj – tiuj, kiuj forkuris kun Gerda, kiam Bob,
kiu gardis ŝin, estis senkonsciigita – certe estas la gravuloj.
Ili devas ekzisti, ĉar nek la alta blondulo, nek lia fratino
Marta povis forporti Gerdan. Se evidentiĝos, ke la tasko
de la blondulo estis nur faligi ian dormigan substancon en
la trinkaĵon de Gerda, ni lin pridemandos. Ni ĝis nun
esperis, ke li kondukos nin al la malaperinta belulino. Sed
pli kaj pli ŝajnas, ke tio ne okazos.”</p>

<!-- paĝo 42 -->

<h2>Ĉapitro 18</h2>

<h2>KOMPATU VIAN FILINON!</h2>

<p>“Via situacio ne plaĉas al vi, ĉu? Vi dezirus ŝanĝi
ĝin, ĉu ne? Nu, estas facile ŝanĝi vian situacion.</p>

<p>“Vi ŝatus manĝi ion, ĉu ne? Pecon da pano vi
deziras, tute certe. Aŭ ĉu frukton? Jen, rigardu, mi
havas pomon kaj oranĝon por vi. Kiel belaj ili estas!
Plenaj je suko, evidente. Se vi estus konsentinta
labori por ni, vi jam estus plene sata. Kaj jen io alia:
kuko. Ĉu ne bonega, belega, manĝinda kuko? Ĵus
bakita, ankoraŭ varma. Tuŝu, sentu mem, kiel plaĉe
varmeta ĝi estas. Vi malsatas nur pro via stulteco. Se
vi estus saĝa, vi konsentus fari la etan laboron, kiun
ni petas de vi, kaj vi tuj ricevus la manĝaĵojn. Mi
bedaŭras, ke vi estas tiel obstina. Estas bedaŭrinde,
vidi tiel belan knabinon suferi pro malsato. Mi sincere
bedaŭras vian obstinecon. Nur eta «jes», kaj ĉio estos
via.”</p>

<p>Li ŝajnigas sin afabla, sed estas io tre aĉa en lia
vizaĝa esprimo. Gerda sentas sin pli kaj pli malforta.
Estas varme en ĉi tiu ĉambraĉo, kio ne estas facile
elportebla. Krome, ŝi malsatas, kaj la vido de tiu
pomo kaj de tiu oranĝo estas vere suferiga. Kaj
tamen ŝia devo estas diri «ne».</p>

<p>“Ĉu vi legis la dokumenton? Ĉu vi komprenis
ĝin?” li aldonas, kvazaŭ espere.</p>

<!-- paĝo 43 -->

<p>Kompreneble ŝi legis. Ŝi estis scivola. Almenaŭ
ŝi bezonis scii, kial oni ŝin kaptis kaj senigis je liber<!--
-->eco. Tial ŝi legis. Estis malfacile kompreni, komence,
sed iom post iom ŝia memoro plene revenis, ŝi
rememoris la principojn de tiu sekreta lingvo, kaj ŝi
sukcesis kompreni ĉion. Ŝi havis nenion alian por fari.
Dum multaj horoj ŝi estis sola kun tiu dokumento,
kiun ili lasis al ŝi. Sed ŝi decidis neniam respondi al ili.
Ŝi ja antaŭ longe promesis al Profesoro Kosadi, ke pri
tio ŝi ĉiam silentos. Neniam ŝi ŝanĝos sian decidon.</p>

<p>“Ĉu vi legis la dokumenton?” sonas duan fojon
la aĉa voĉo.</p>

<p class="steletoj">* * *</p>

<p>Ŝi plu silentas, kaj li eliras, furioza. Li eliras kun
la pano, la pomo, la oranĝo kaj la kuko. Feliĉe, ke
almenaŭ ili lasis al ŝi akvon, varmaĉan akvon, jes ja,
apenaŭ trinkeblan, certe, preskaŭ ne sensoifigan,
prave, sed tamen akvon. Malsaton eblas pli malpli
elporti, sed soifon ne.</p>

<p>Minutoj pasas. Multaj minutoj. Unu horo, du
horoj, ĉu tri horoj? Ĉu multaj horoj? Kiel scii? Ne
estas horloĝo sur la muro, kaj ili prenis ŝian brak<!--
-->horloĝon. La lumo apenaŭ ŝanĝiĝas en la ĉambro,
pro la nemoveblaj fenestro-kovriloj. Ĉu estas frue? Ĉu
estas malfrue? Ŝi tute ne povas scii. Tago, nokto,
mateno, vespero ĉi tie estas samaj. Sun-lumo neniam
envenas.</p>

<p>Kaj jen la aĉulo revenas, kun radio-kaj-kased-<!--
-->aparato. Li enmetas kasedon, kaj irigas la aparaton.

<!-- paĝo 44 -->

Eta, plenda, plorema voĉeto aŭdiĝas, kaj ŝiras la
koron de Gerda:</p>

<p>“Patrino, patrineto mia, mi petegas vin. Faru,
kion ili volas. Ili kaptis min. Mi ne scias, kie mi estas.
Estas terure. Mi timas. Mi tiom deziras reiri hejmen.
Mi petegas vin, faru tion, kion ili deziras. Se ne, ili
faros malbonon al mi. Ili ne diris, kion. Ili ne volas
diri. Sed mi scias, mi sentas, ke estos terure. Kompatu
min, kara, kara patrino. Kompatu vian filinon. Mi
timegas, rapidu, ke plej frue ili liberigu min. Ili ne
volas, ke mi parolu pli longe, sed mi havas paperon
kaj plumon, kaj mi tuj skribos leteron al vi. Mi nur
petegas: obeu ilin!”</p>

<p>“Jen la letero,” li kriaĉas, kaj post ridaĉo li
aldonas: “Nu, tio verŝajne sufiĉos. Mi revenos post
iom da tempo. Mi estas certa, ke vi iĝos saĝa, finfine.
Kaj jen. Prenu ĉi tion. Ĝi helpos vin pensadi.” Kaj
tion dirante, li ĵetas al ŝi belegan pomon. Gerda
sentas sin, kvazaŭ Eva ĉe l' serpento.</p>

<!-- paĝo 45 -->

<h2>Ĉapitro 19</h2>

<h2>MI PAROLAS PLEJ SERIOZE</h2>

<dl>

<dt>Petro</dt> <dd><p>Eble ni forkuris tro rapide. Ĉu vere fantomoj
               ekzistas?</p></dd>

<dt>Ralf</dt>  <dd><p>Ĉu vi volas raporti pri la voĉo al viaj ge<!--
            -->patroj? Se jes, vi ne plu estas mia amiko. Se
               ili scios, ke ni ludis en la malpermesita dom<!--
            -->aĉo, vi...</p></dd>

<dt>Petro</dt> <dd><p>Ne. Mi tute ne volas diri al la gepatroj, ke ni
               ludis tie. Tio estas nia sekreto. Mi nur v...</p></dd>

<dt>Ralf</dt>  <dd><p>Jes. Sekreto kunigas la amikojn. Se vi gardos
               la sekreton, vi restos mia amiko. Sed se vi
               malkaŝos ĝin al la granduloj, mi... mi... mi
               suferigos vin, mi igos vin plori tiel grave, ke
               neniam plu en via tuta vivo vi forgesos tiun
               tagon. Kredu min, en via tuta vivo, tio estos
               la lasta fojo, kiam vi rompis promeson. Kio?
               Ĉu tio igas vin ridi?</p></dd>

<dt>Petro</dt> <dd><p>Mi ne ridas, mi nur v...</p></dd>

<dt>Ralf</dt>  <dd><p>Ankaŭ mi ne ridas. Mi parolas plej serioze.
               Oni ne ridas pri veraj danĝeroj, ĉu? Kaj se
               vi...</p></dd>

<dt>Petro</dt> <dd><p>Sed mi tute ne volas diri ion al la gepatroj.
               Mi nur...</p></dd>

<dt>Ralf</dt>  <dd><p>Kaj se vi rakontos ĝin en la lernejo, ne estos
               pli bone por vi. Mi plorigos vin tute same. Mi
               malpurigos viajn vestojn, kaj via patrino

<!-- paĝo 46 -->

               krios furioze kiam vi revenos hejmen. Mi
               kuŝigos vin en akvon kaj sidos sur via kapo.
               Mi kaptos vin per mia speciala kaptilo kaj
               veturigos vin en la montaron kaj forlasos vin
               tie, kaj vi estos tute sola kaj perdita, kaj vi
               ploros. Vi...</p></dd>

</dl>

<p class="steletoj">* * *</p>

<dl>

<dt>Petro</dt> <dd><p>Vi eĉ ne scias ŝofori. Mi ne kredas je via
               kaptilo. Kaj cetere, mi nur ...</p></dd>

<dt>Ralf</dt>  <dd><p>Jes, mi scias ŝofori.</p></dd>

<dt>Petro</dt> <dd><p>Vi ne rajtas ŝofori, ĉar vi estas tro juna. Kaj vi
               ne havas aŭton.</p></dd>

<dt>Ralf</dt>  <dd><p>Mi ne zorgas pri tio, ĉu mi rajtas aŭ ne. Se mi
               farus nur tion, kion mi rajtas fari, mi farus
               nenion. Mi ŝtelos iun veturilon, jes, mi ŝtelos
               veturilon de iu instruisto en la lernejo, kaj
               veturigos vin sur monton kaj lasos vin tie kaj
               vi ploros. Se vi parolos al iu el niaj samklas<!--
            -->anoj, aŭ samlernejanoj, la tuta lernejo ek<!--
            -->scios pri la virino en la malnova domaĉo, kaj
               poste la gepatroj.</p></dd>

<dt>Petro</dt> <dd><p>Vi diris «virino», do vi ne kredas, ke estas
               fantomo. Vi do konsentas, ke...</p></dd>

<dt>Ralf</dt>  <dd><p>Kompreneble mi ne kredas je fantomoj. La
               virino, kiun ni aŭdis, estas virino, kiun mi
               kaptis kaj gardas tie. Mi planas igi ŝin mia
               servistino. Ŝi faros ĉion, kion mi volos. Kaj se
               vi parolos pri ŝi... Nu, mi ne volas paroli pri
               tio, kio okazos al vi, ĉar vi tro timus...</p></dd>

</dl>

<!-- paĝo 47 -->

<h2>Ĉapitro 20</h2>

<h2>POLICO!</h2>

<p>Paŝoj. Oni paŝas sur la strato. Gerda aŭskultas
atente. Ŝi antaŭsentas, ke io grava baldaŭ okazos.
Bruo de multaj homoj. Ili venas. Ili ŝajnas multaj, laŭ
la bruo. Ĉu nun oni venos grupe por ŝin suferigi?
Ŝlosiloj. Bruo de ŝlosiloj trans la pordo. Iu enmetas
ŝlosilon en la seruron. Ŝi scias, ke ne estas ŝia kutima
vizitanto. Li ne agas tiel. Li enmetas tre rapide la
ŝlosilon, ĝin turnas, eniras. Ne ĉi tiu. Li provas unu
fojon. Ne sukcesas. Plia bruo de ŝlosiloj. Alian fojon
li provas, sen pli da sekureco. Li provas ree kaj ree
per diversaj ŝlosiloj. Aŭdeblas, ke li ne konas la
seruron. Kiam li enmetis ŝlosilon, li tenas ĝin laŭ
diversaj direktoj, kvazaŭ li ludus per ĝi, verŝajne ĉar
li esploras nekonatan seruron.</p>

<p>Kaj jen li fine sukcesas! Li eniras.</p>

<p>“Polico!” li diras, kaj Gerda devas superi fortan
emon salti al li por lin kisi. Estas alta viro, maldika,
kun nigraj haroj kaj verdaj okuloj, kiu sin tenas tre
digne.</p>

<p>Post li venas aliaj homoj, multe pli junaj. Ŝi jam
vidis tiujn vizaĝojn. Studentoj ili estas. Ilia sinteno
estas tute malsama: senstreĉa.</p>

<p>“Tiuj gejunuloj multe helpis min,” la policano
klarigas. “Ni ne estas sufiĉe multaj en la polico por
ĉion fari, kaj ilia helpo estis tre bonvena.” Kaj li

<!-- paĝo 48 -->

prezentas ilin: Tom, Bob, Linda. Kiam ŝi aŭdis la
paŝojn, Gerda imagis, ke venas sep, ok, eble naŭ
homoj, sed almenaŭ ses; fakte, ili estas nur kvar.</p>

<p class="steletoj">* * *</p>

<p>“Mia filino...?” ŝi demandas, kaj ŝi apenaŭ
povas eligi la du vortojn, tiom ŝi timas la respondon.</p>

<p>“Savita. Ŝi nun estas en via hejmo, kun via
edzo. Viaj kaptintoj estas amatoroj, kiuj agis fuŝe. La
etulino estis ĉe la onklino de tiu f-ino (= fraŭlino)
Marta, la universitata flegistino. Ni facile trovis ŝin. Ŝi
tre ĝojis revidi la patron, kaj la hejmon, kompren<!--
-->eble.”</p>

<p>“Ho, mi dankas, mi dankegas vin. Via diro
ŝanĝas mian tutan vivon. Sed diru: kiel vi alvenis ĉi
tien? Kiel vi malkovris, ke ili tenas min enŝlosita en ĉi
tiu domaĉo?”</p>

<p>“Du knaboj rakontis pri voĉo en ĉi tiu malnova,
forlasita domo. Dank' al ili... Sed nun rakontu <em>vi</em>.
Kion viaj kaptintoj celas? Kio estas ilia celo? Kial vin
teni mallibera?”</p>

<p>“Ili volas, ke mi traduku malnovan dokumenton.
Mi malkonsentis. Tiam ili opiniis, ke perforte ili
sukcesos. Ili preskaŭ sukcesis. Per malsato, unue, kaj
poste per la mesaĝo de mia filino. La malsato ne estis
facile elportebla, kredu min, sed la mesaĝo surkase<!--
-->da...! Fakte mi terure malsatas nun. Mi petas, ĉu iu el
vi bonvolus iri aĉeti manĝaĵon por mi? Io ajn estos
bonvena.”</p>

<!-- paĝo 49 -->

<p class="steletoj">* * *</p>

<p>Linda foriras por aĉeti manĝaĵon.</p>

<p>“Vi rakontos al mi. Ĉion, senmanke,” ŝi diras al
la du knaboj, elirante.</p>

<p>Gerda raportas, vorton post vorto; krome, ŝi
donas ĉiujn necesajn klarigojn.</p>

<p>La policano kap-jesas komprene. Gerda klarigas
al li ankoraŭ pli pri la kondiĉoj de sia mallibereco. Kaj
jen la policano havas ideon.</p>

<p>“Bob, ĉu vi konsentus kaŝi vin sub la lito, se iu
envenas?”</p>

<p>“Kial?”</p>

<p>“Mi havas planon. Mi ŝatus, ke ni ĉiuj foriru,
krom vi, kaj ke Gerda diru al la kaptinto, ke ŝi kon<!--
-->sentas klarigi al li, kio estas skribita sur tiu papero, mi
volas diri: sur tiu malnova dokumento. Ili tiam agos
laŭ la dokumento, kaj ni kaptos ilin tiom pli facile.
Sed tamen, ni ne rajtas riski, ke Gerda suferu. Kiu
scias? Kiam ŝi ne plu estos necesa por ili, ili povus...
Nu, vi komprenas. Vi restos ĉi tie, kaj kiam vi aŭdos
paŝojn proksimiĝi, vi kaŝos vin sub la lito, kaj bone
atentos ĉion, kio okazas. Gerda diris, ke ĉiam venas
nur unu persono, unu viro, maldika ulo, ne tre forta.
Fortulo kiel vi tuj superos lin, se necese.”</p>

<p>Bob konsentas, kvankam, se diri la veron, kun
iom duba esprimo.</p>

<!-- paĝo 50 -->

<h2>Ĉapitro 21</h2>

<h2>LA SEKRETA SOCIETO</h2>

<p>Gerda sentas sin pli bone. Ŝi ĵus finis manĝi.
Foriris Linda, Tom kaj la policano. Ŝi parolas kun
Bob, tre mallaŭte. Ili ja devas atenti, ĉu iu proksim<!--
-->iĝas aŭ ne. Feliĉe, eĉ sen speciale aŭskulti, ŝi ĉiam
bone aŭdis, sufiĉe frue, kiam la aĉulo venas. Bob
plaĉas al ŝi. Li estas granda kaj forta, kun esprimo de
bonkora, sin-donema hundo.</p>

<p>Ili parolas pri siaj vivoj, pri la lastaj okazaĵoj.
Kiam ŝi parolas pri sia edzo, lia vizaĝo ŝanĝiĝas,
alprenas iom malĝojan esprimon. Ĉu li enamiĝus al
ŝi?</p>

<p>Kaj jen aŭdiĝas paŝoj. Bob saltas sub la liton,
provas rapide trovi ne tro malkomfortan pozicion sub
la lito. “Ne brui,” li diras al si, “plej grave, plej necese
estas ne brui!”</p>

<p>Envenas la gardanto, la aĉa malgrasulo, kiu, per
siaj vortoj pri manĝo, tiom suferigis Gerdan. Sed ĉi-<!--
-->foje ŝi povos kontentigi lin. Kia plezuro!</p>

<p>“Mi konsentas,” krias Gerda, kiam la maldika
aĉulo malfermas la pordon. “Mi akceptas vian propo<!--
-->non. Mi ne plu elportas. Mi tradukos vian aĉan
paperon. Liberigu mian filinon, kaj donu al mi manĝi,
mi petas.”</p>

<p>“Jen,” simple diras la maldikuleto, kaj li elprenas
el sako panon, kolbason, kukon, fruktojn, ĉokoladon,
kaj eĉ botelon da lakto. Gerda manĝas silente. Ŝi

<!-- paĝo 51 -->

povus manĝi eĉ pli, kvankam ŝi ĵus iom manĝis. Bob,
aŭdante la manĝo-bruon, pli kaj pli malsatas, sed
kion li povus fari?</p>

<p class="steletoj">* * *</p>

<p>“Nun, bonvolu klarigi, kio estas skribita sur tiu
malnova papero,” la vizitanto diras.</p>

<p>Kaj Gerda klarigas. Ŝi rakontas, ke temas pri la
trezoro de la Lumo-serĉantoj. La Lumoserĉantoj estis
sekreta societo, kiu naskiĝis en la dekkvina jarcento
kaj daŭris, jen forta, jen malforta, laŭ la epokoj, ĝis la
mezo de la dekoka jarcento. Ĝi havis membrojn en
tre multaj landoj, en plej malsamaj popoloj. Katolikoj,
protestantoj, ortodoksuloj, judoj, islamanoj, budhanoj
kaj aliaj estis membroj de tiu internacia aŭ supernacia
societo. Ilia celo estis sekrete labori por la unuigo de
la mondo, de la popoloj, por la harmoniigo de la
religioj, kaj por la inter-kompreniĝo de la malsamaj
tradicioj. Ili estis morala kaj filozofia elito. Ili estis
elpensintaj sekretan lingvon, kiu ebligis al ili komuni<!--
-->ki, el kiu ajn lando aŭ popolo ili estis. La ŝtatoj, kiam
ili malkovris la ekziston de la Lumo-serĉantoj, ektimis
tiujn homojn, miskomprenis iliajn celojn, kaj ilin
persekutis. Inter la Lumoserĉantoj, tre riĉaj homoj
troviĝis. Tial, laŭ diversaj malnovaj dokumentoj, ilia
trezoro estas multvalora. Ĉi tiu papero estas foto<!--
-->kopio de dokumento, kiu tre precize indikas, kie oni
kaŝis la trezoron.</p>

<p>Gerda klarigas, tradukas, kaj la viro notas ĉiun
detalon sur etan not-libron. Kiam ŝi finis, li diras:</p>

<!-- paĝo 52 -->

<p>“Dankon. Nun ni havas, kion ni deziris. Mi
foriras. Mi lasas vin tie ĉi. Ni decidos poste, kion ni
faros el vi. Adiaŭ, belulino, adiaŭ.”</p>

<p>Nur post kiam la pordo fermiĝis kaj la bruo de
la paŝoj forsvenis, aŭdiĝas de sub la lito voĉo, kiu
diras:</p>

<p>“Ĉu vi lasis al mi iom de tiu kuko?”</p>

<!-- paĝo 53 -->

<h2>Ĉapitro 22</h2>

<h2>EN LA KAVERNO</h2>

<p>Baldaŭ venis la policanoj, por ilin liberigi. Gerda
reiris hejmen, al ŝiaj filino kaj edzo. Sed Bob rapidis
al la flug-haveno. Li volis ĉeesti kun Linda kaj Tom,
kiam la policano arestos la kaptintoj de Gerda.</p>

<p>Estis sufiĉe multekosta vojaĝo, sed la familio de
Gerda – riĉa familio – pagis por ili la bileton, tiel
esprimante sian dankemon.</p>

<p>Ĉar la policano kaj la gejunuloj sciis pli frue ol la
ŝtelistoj, kie troviĝas la trezoro, ili havis multe da
tempo por prepari sin. Ili ne dubis, ke la aliaj venos
kiel eble plej baldaŭ, kaj ke la tuta bando venos.
Kutime tiaj homoj ne fidas sin reciproke, kaj volas
kune ĉeesti, por certiĝi, ke neniu kaŝos por si parton
de la trovaĵo.</p>

<p>La loko indikita troviĝis ĉe la piedo de monto,
en kaverno, kie, videble, neniu paŝis jam de jaroj.</p>

<p>“Feliĉe, ke ili ne kaŝis la trezoron trans la maro,
ekzemple sur insulo, kien nur per ŝipo oni povas iri.
Se estis vere internacia societo, kiel Gerda diris, tio
estis ebla, ĉu ne?” Tiel parolis Linda.</p>

<p>“Vi pravas,” diris Tom. “Mi tute ne ŝatus vojaĝi
ŝipe. La maro ĉiam igas min malsana. Mi ŝatas rigardi
la maron, resti ĉe la maro, liber-tempi apud la maro,
sed ne vojaĝi per ŝipo sur ĝi. Ŝipoj konstante dancas
sur la maro, kaj ilia danco tute ne plaĉas al mi. Feliĉe,
ke hodiaŭ oni povas iri preskaŭ ien ajn aviadile.

<!-- paĝo 54 -->

Aviadiloj preskaŭ tute ne dancas. Sed eĉ aviadiloj nur
duone plaĉas al mi. Plej multe mi preferas, kiam mi
veturas sur tero, sur bona firma tero. Mi bezonas sub
mi ion pli firman ol akvo aŭ aero. Plej plaĉe estas
promeni piede sur bona tera vojo. Mi...”</p>

<p>Sed Linda interrompis lian paroladon, iom
strangan en tiuj kondiĉoj, en kiuj ili troviĝis:</p>

<p>“Kiam alvenos la trezorserĉantoj, laŭ via opi<!--
-->nio?” ŝi demandis la policanon.</p>

<p>“Morgaŭ, tute certe. Ili ne povus alveni hodiaŭ,
ĉar ne plu estis aviadilo post la nia, kaj aŭte ili bezo<!--
-->nus la tutan nokton. Verŝajne Bob flugos en la sama
aviadilo.”</p>

<p class="steletoj">* * *</p>

<p>La temperaturo estis plaĉa, kaj bela la vetero. Ili
starigis sian tendon en la proksimeco, tamen bone
prizorgante, ke ĝi ne estu videbla por alvenantoj. La
sola maniero, laŭ kiu la trezorserĉantoj povus alveni
antaŭ la morgaŭa tago, estus, ke ili flugu per mal<!--
-->granda aviadilo, speciale luita. Sed lui specialan
aviadilon kostas tiel multe, ke plej verŝajne ili ne uzos
tiun rimedon.</p>

<p>La sekvantan matenon, niaj amikoj vekiĝis frue.
Tuj la policano kaj la du gestudentoj aranĝis, ke ĉiu
el ili, unu post la alia, gardo-staros en loko, de kie
eblas facile observi la solan vojon – aŭ pli ĝuste
vojaĉon – laŭ kiu oni povas proksimiĝi al la kaverno,
kaj ke ĉiu havos en la kaverno sian difinitan kaŝejon.</p>

<p>Post tri horoj da atendado, io fine okazis: Linda,
kiu gardostaris en la iom alta observejo, faris la

<!-- paĝo 55 -->

deciditan signalon, kaj rapide kuris de supre al siaj
kunuloj.</p>

<p>“Aŭto alvenas!” ŝi kriis.</p>

<p>En tiu ege soleca regiono, kiu povus veni aŭte
per tiu tera vojaĉo, se ne trezorserĉantoj? La tri
atendantoj sin kaŝis, ĉiu en sia difinita loko, malantaŭ
rokoj, da kiuj oportune troviĝis multe en la kaverno.</p>

<!-- paĝo 56 -->

<h2>Ĉapitro 23</h2>

<h2>LA TREZORO EN KOFRO</h2>

<p>Post duonhoro, iu envenis. Estis Bob!</p>

<p>“Kie sin kaŝas la Lumserĉantoj?” li kriis. “Ĉu en
la mallumo?”</p>

<p>La aliaj sin montris.</p>

<p>“Rekaŝu vin, ili tuj alvenos,” li diris.</p>

<p>“Kiel vi faris por antaŭi ilin?”</p>

<p>“Dank' al Gerda. Ŝi telefone aranĝis, ke veturilo
atendu min ĉe la flughaveno, kaj ke ŝoforo min
veturigu ĉi tien. Ŝi estas riĉa, kaj mono solvas multajn
problemojn. Ŝi donis tre precizajn indiko jn por ebligi
al la ŝoforo trovi la lokon, kaj jen mi estas. Sed niaj
trezorserĉantoj tuj alvenos. Ili flugis en la sama
aviadilo, kiel mi, kaj kiam la ŝoforo min trovis, mi
vidis ilin iri al oficejo, kie oni luas aŭtojn.”</p>

<p>Tom kuris supren al la observejo. Post kelkaj
minutoj, la aliaj aŭdis lian signalon.</p>

<p>Envenis la kavernon flegistino Marta, ŝia frato la
alta blondulo, la malgrasulo kiu rilatis kun Gerda,
kiam ŝi estis mallibera, kaj du aliaj viroj.</p>

<p>“Profesoro Ronga!” mire diris al si la tri ge<!--
-->studentoj, kaj tuj poste ili aldonis: “Kaj Profesoro
Fergus!”</p>

<p>La unua instruis lingvistikon, la dua anglan
literaturon.</p>

<!-- paĝo 57 -->

<p>Laŭ la malnova dokumento, la trezoro troviĝis
en kofro metita en kavo aranĝita en la rokoj, kaj la
ŝtonoj, kiuj ĝin kovris kaj kaŝis, kuŝis laŭ preciza
desegno. Fakte, la ĝusta loko estis indikita per signoj
tiel multaj, kvankam diskretaj, ke la pasado de l'
jarcentoj ne povu forpreni ĉiujn. Pro tiuj precizaj
indikoj, la ĝusta loko estis rapide trovita. La grupo
forprenis la kaŝantajn ŝtonojn. Montriĝis, ke la kavo
estis plenigita per korko kaj diversaj aliaj substancoj,
kies celo verŝajne estis protekti la kofron kontraŭ
malsekeco.</p>

<p>La kofro, kiun ili eltiris, ne estis tre granda, nek
speciale bela aŭ valora. Ĝi estis ŝlosita. Per siaj iloj, ili
ĝin malfermis.</p>

<!-- paĝo 58 -->

<h2>Ĉapitro 24</h2>

<h2>LA TREZORO DE LA LUMO</h2>

<p>“Nur papero!” kriis Ronga.</p>

<p>“Ankaŭ estas libro!” diris Marta, sed jam Ronga
laŭt-legis:</p>

<div class="kursive">

<p>Ĉi tie kuŝas la Trezoro de la Lumo. Pro la daŭra
persekutado, la Sankta kaj Sekreta Frataro de la
Lumoserĉantoj baldaŭ ĉesos ekzisti. Sed ĝia Spirito
plu vivos. Iun tagon, homoj retrovos la Sanktajn
Principojn kaj rekomencos ilin apliki. Por ili estas ĉi tie
kaŝita la Trezoro de la Lumo.</p>

<p>“Ĝi estas skribita en la Speciala Lingvo de la
Frataro, sed certe homoj troviĝos, kiuj ĝin povos
kompreni. La Trezoro konsistas el la arto praktike
apliki kaj defendi la Veron, la Justecon, la Dignecon,
la Respekton al ĉiu homo, la Interkomprenon, la
Honestecon, la Amon, la Kompatemon kaj la Konon
de si mem kaj de sia ĝusta loko.</p>

<p>“Por la Frataro, la Spiritaj Valoroj estas la plej
altaj. Tial ĝia Trezoro estas pure Spirita.</p>

<p>“Al vi, homo, kiu trovis ĝin, trans multaj aŭ
malmultaj tagoj, semajnoj, monatoj, jaroj, jardekoj aŭ
jarcentoj, Saluton kaj Fratecon!”</p>

</div>

<p class="steletoj">* * *</p>

<!-- paĝo 59 -->

<p>Ili sidis en komfortaj brakseĝoj en la hejmo de
Gerda.</p>

<p>“Kio okazis poste?” ĉi-lasta demandis.</p>

<p>“Ni malkaŝis nin, kaj mi ilin arestis,” diris la
policano. “La loka polico estis antaŭe informita, kaj
enŝlosis ilin.”</p>

<p>“Ĉu vi scias, kiel komenciĝis la afero?” scivolis
Tom.</p>

<p>“Proksimume. Kiam Marta estis flegistino en la
hospitalo, ŝi ĉeestis kirurgian operacion de historiisto,
Prof. (= Profesoro) Kosadi. Kiam ĉi-lasta estis duone
dormanta duone vekiĝanta, li parolis nekonscie pri la
trezoro de la Lumoserĉantoj. Li diris, ke temas pri
malnova societo, elita, tre riĉa, pri kies trezoro li
eksciis hazarde legante en la Vatikana Biblioteko.”</p>

<p>“Jes,” daŭrigis Gerda. “Tiun parton de la afero
mi konas. Li faris historian esploron en la Biblioteko
Vatikana. Inter la paĝoj de malnova libro, li trovis
dokumenton en la sekreta lingvo de la Lumoserĉan<!--
-->toj. Li antaŭe kelktempe interesiĝis pri tiu sekreta
societo internacia, kaj iom komprenis ĝian sekretan
lingvon. Li komprenis, ke tiu papero indikas, kie
troviĝas la trezoro de la Lumoserĉantoj, sed mem ne
povis traduki ĉiujn detalajn indikojn. Li ricevis la
permeson fotokopii la dokumenton. Foje, kiam ni
renkontiĝis, li parolis pri tio al mi. Li diris, ke eble
homoj provos trovi tiun trezoron, ĉar pli kaj pli multaj
personoj interesiĝas pri la malnovaj sekretaj societoj.
Li sciis, ke mi estas la sola persono en la mondo, kiu
vere ĝisfunde studis tiujn malnovajn sekretajn lin<!--
-->gvojn, kaj li petis min solene promesi, ke mi neniam

<!-- paĝo 60 -->

kun-laboros kun homoj serĉantaj la trezoron pro
materia intereso.”</p>

<p>“Kion li volis, ke oni faru pri ĝi?” Linda deman<!--
-->dis.</p>

<p>“Ke ĝi transiru al iu Muzeo aŭ Ŝtata Institucio.”</p>

<p>Tom intervenis:</p>

<p>“Kiel Marta ricevis la fotokopion?”</p>

<p>“Ŝi mem klarigis al mi,” respondis la policano.
“Ŝi konstatis, ke la substanco uzita antaŭ la operacio
por dormigi la profesoron estas unu el tiuj, kiujn oni
kelkfoje uzas por t.n. (= tiel nomata) «narko-analizo».
Post la operacio, kiam la profesoro kuŝis en sia
ĉambro – li havis privatan ĉambron, kaj do estis sola
– ŝi injektis al li tiun substancon, kaj pridemandis lin.
Sub la influo de la koncerna substanco, oni dormas,
sed dormante aŭdas kaj respondas demandojn,
ĝenerale dirante la veron. Li do dorme respondis al
ŝi. Per tiu metodo ŝi eksciis pri tio, ke nur unu perso<!--
-->no en la mondo, nome Gerda, komprenas tiun
sekretan lingvon, kaj pri multaj aliaj aferoj.”</p>

<!-- paĝo 61 -->

<h2>Ĉapitro 25</h2>

<h2>TIOM DA RISKOJ KAJ ZORGOJ</h2>

<p>“Sed vi ne respondis pri la fotokopio!”</p>

<p>“Ho, pardonu. La profesoro havis ĝin en sia
paperujo. Li fartis tre malbone post la operacio.
Marta simple prenis la dokumenton el lia paperujo,
dum li dormis. Ŝi sciis, ke li ne vivos longe. Li fartis
malbone. Lia san-stato ne lasis multe da espero.
Fakte, li baldaŭ mortis post tio. Neniu do zorgis pri la
malaperinta papero.”</p>

<p>“Kiel Ronga enmiksiĝis en la aranĝon?”</p>

<p>“Li estis la amanto de Marta. Ŝi rakontis al li. Li
vivas tiamaniere, ke li daŭre bezonas multe da mono.
Li organizis la aferon. Estas li kaj kolego Fergus, kiuj
forportis Gerdan, post kiam ili batis Bob senkonscia.
La oficejo de Fergus estas tute proksima. Tien ili
portis ŝin, kaj tie ili atendis, ĝis la vojo estis libera kaj
ili povis veturigi ŝin al la forlasita domo.”</p>

<p>Gerda parolis:</p>

<p>“La frato de Marta plurfoje vizitis min, antaŭ
kelkaj monatoj. Li provis igi min traduki por li la
dokumenton. Sed kiam mi demandis, de kie li ricevis
ĝin, li hezitis, iom paliĝis, ne respondis tuj, kaj mi
komprenis, ke li ne agis honeste. Mi memoris la
vortojn de Prof. Kosadi, kaj malakceptis kunlabori.
Sed li revenis unufoje, dufoje, trifoje. Mi ĉiufoje
rifuzis. Kiam mi poste ricevis inviton instrui pri mal<!--
[paĝo 62]
-->novaj sekretaj lingvoj en la kadro de kurso de Prof.
Ronga, mi tute ne imagis, ke estas rilato inter Ronga
kaj la junulo, kiu tiel ofte venis al mia hejmo insisti,
por ke mi traduku la paperon pri l' trezoro.”</p>

<p class="steletoj">* * *</p>

<p>“Jes,” diris Tom. “Pro via plurfoja rifuzo, ili
elpensis tiun planon. Kapti vin kaj perforte devigi vin
traduki la tekston.”</p>

<p>“Tiom da riskoj kaj zorgoj por nenio!” komentis
Gerda. “Kia malsaĝeco! Kia stulteco!”</p>

<p>“Jes. Amatoroj,” diris la policano malestime. “Ili
agis amatore ekde la komenco. Pro tio ni tiel facile
ilin kaptis. Sed pri tiu amatoreco vi danku Dion,
Gerda. Pro tiu amatoreco ni povis liberigi vin, kaj vi
plu vivas. Neamatoroj en simila situacio ne hezitus:
vin uzinte, ili vin mortigus.”</p>

<p>“Ĉu vere?”</p>

<p>“Jes. Vi sciis tro multe. Estus tro danĝere lasi vin
vivi. Sincere, vi povas danki Dion, ke nur amatoroj
planis kaj realigis tiun aferon.”</p>

<p>Gerda silentis, pensema.</p>

<p>“Terure!” ŝi fine diris. “Ĉia-okaze, mi plej sincere
dankas vin. Ĉiun el vi. Vi agis mirinde. Vi savis min
kaj mian filinon. Sed, Bob, kion vi opinias pri la tuta
afero? Vi ankoraŭ diris nenion.”</p>

<p>Bob rigardis ŝin, kun iom stranga esprimo.</p>

<p>“Mi plezure trinkus glason da brando,” li diris.
Kaj li restis malĝojeta, dum ĉiuj aliaj ekridis.</p>

<!-- paĝo 63 -->

<h2>Kara kaj estimata leginto</h2>

<p>Vi legis ĉi tiun aventuron ĝis la fino. Sendube vi estas
kontenta, ke ĉio finiĝis bone. Sed ĉu vi rimarkis, ke
en la rakonto grava kontraŭdiro troviĝas? Alivorte, en
unu loko la aŭtoro diras ion, kaj en la alia li diras la
kontraŭon. Ĉu vi ne rimarkis?  Bedaŭrinde! Nun vi
devos relegi la tutan tekston por trovi, pri kio temas.
Legu atente, kaj se post unu legado vi ne trovis,
relegu duan fojon, trian fojon... Certe vi fine trovos.</p>

<h2>Akompanaj libroj:</h2>

<p>Ĉi tiu libreto estas nur unu el la 3, kiuj kune konsist<!--
-->igas la tutan kursmaterialon. La kurso ja enhavas:</p>

<ol>

<li><b>Gerda malaperis!</b> – ĉi tiu romaneto.</li>

<li><b>Vortlisto:</b> libreto kiu listigas la novajn vortojn kaj
donas ekzemplojn de la ĉefaj gramatikaj punktoj,
kun traduko en nacia lingvo.</li>

<li><b>Lasu min paroli plu!</b> – kolekto da tekstoj, sen
rilato unu kun la alia, kiuj estas kompreneblaj sen
plua lernado por tiu, kiu bone lernis la vortojn kaj
gramatikaĵojn de la paralela ĉapitro en <b>Gerda
malaperis!</b> – Ilia celo estas disponigi al la lernan<!--
-->to legolibron por praktiki tion, kion li lernis legan<!--
-->te la romaneton.</li>

</ol>

<!-- paĝo 64 -->

<h2>Claude PIRON</h2>

<p>estas svisa civitano, kies infaneco disvolviĝis en
Belgio. Li studis en la Interpretista Lernejo de Ĝeneva
Universitato, kaj fariĝis tradukisto/protokolisto ĉe UN
(Novjorko), kaj poste ĉe Monda Organizo pri Sano
(Ĝenevo). Studinte psikologion, li forlasis la tradukan
profesion kaj trejniĝis kiel psikanalizisto kaj
psikoterapeŭto. Dum dek jaroj post lia eksiĝo el
M.O.S., tiu institucio tamen pludungis lin ĉiujare por
kelksemajnaj misioj jen en Afriko, jen en la Pacifika
Insularo, jen – kaj precipe – en Ekstrem-Oriento.</p>

<p>Li havas privatan kabineton psikologian, sed ankaŭ
instruas en la Psikologia kaj Edukscienca Faktultato
de Ĝeneva Universitato.</p>

<p>Sub la pseŭdonimo Johán Valano, li publikigis
poemaron, kanto-kasedojn, detektiv-romanojn kaj
kolekton da noveloj. Sub la propra nomo li publikigis
kurson de psikologio en esperanto kaj multajn
artikolojn, nacilingve aŭ esperante, pri diversaj temoj
psikologiaj aŭ lingvaj. Li gvidis kursojn pri psikologio
en esperanto en Internacia Feria Altlernejo (La
Chaux-de-Fonds, Svislando) kaj en Someraj Univer<!--
-->sitataj Kursoj – Lieĝo, Belgio).</p>

<p>Esperanton li instruis en diversaj kadroj, i.a. en UN
(Novjorko) kaj en San-Franciska Ŝtata Universitato.</p>

<p>Tiu ĉi libreto estis verkita por la kurso, kiun li gvidis
en ĉi-lasta kalifornia universitato en 1981.</p>

<!-- dorsa kovrilo -->

<h2>Lasu min paroli plu!</h2>

<p>35 tekstoj, sen rilato unu kun la alia,
kompreneblaj por tiu, kiu bone
lernis la vortojn kaj gramatikaĵojn
de la paralela ĉapitro en
<em>Gerda malaperis!</em></p>

<h2>Ili kaptis Elzan!</h2>

<p>Detektiva humura romano,
kun ama kaj aventura aspektoj.
Plezura kaj instrua
legado por progresantoj.
Legu ĝin post
<em>Gerda malaperis!</em></p>

<h2>Vere aŭ fantazie</h2>

<p>44 rakontoj el diversaj partoj
de la mondo, verkitaj por
plezure pligrandigi
vian vorto-provizon.</p>

</body>
</html>
